<html id="n1"><head id="n2">
<meta http-equiv="Content-Type" content="text/html; charset=utf-8" id="n3">
<meta name="Generator" content="Microsoft Word 14 (filtered)" id="n4">
<title id="n5">Праздничная минея на славянском языке с ударениями</title>
<style id="n6">
<!--
 /* Font Definitions */
 @font-face
	{font-family:Helvetica;
	panose-1:2 11 6 4 2 2 2 2 2 4;}
@font-face
	{font-family:Courier;
	panose-1:2 7 4 9 2 2 5 2 4 4;}
@font-face
	{font-family:"Tms Rmn";
	panose-1:2 2 6 3 4 5 5 2 3 4;}
@font-face
	{font-family:Helv;
	panose-1:2 11 6 4 2 2 2 3 2 4;}
@font-face
	{font-family:"New York";
	panose-1:2 4 5 3 6 5 6 2 3 4;}
@font-face
	{font-family:System;
	panose-1:0 0 0 0 0 0 0 0 0 0;}
@font-face
	{font-family:Wingdings;
	panose-1:5 0 0 0 0 0 0 0 0 0;}
@font-face
	{font-family:"MS Mincho";
	panose-1:2 2 6 9 4 2 5 8 3 4;}
@font-face
	{font-family:Batang;
	panose-1:2 3 6 0 0 1 1 1 1 1;}
@font-face
	{font-family:SimSun;
	panose-1:2 1 6 0 3 1 1 1 1 1;}
@font-face
	{font-family:PMingLiU;
	panose-1:2 2 5 0 0 0 0 0 0 0;}
@font-face
	{font-family:"MS Gothic";
	panose-1:2 11 6 9 7 2 5 8 2 4;}
@font-face
	{font-family:Dotum;
	panose-1:2 11 6 0 0 1 1 1 1 1;}
@font-face
	{font-family:SimHei;
	panose-1:2 1 6 9 6 1 1 1 1 1;}
@font-face
	{font-family:MingLiU;
	panose-1:2 2 5 9 0 0 0 0 0 0;}
@font-face
	{font-family:Mincho;
	panose-1:2 2 6 9 4 3 5 8 3 5;}
@font-face
	{font-family:Gulim;
	panose-1:2 11 6 0 0 1 1 1 1 1;}
@font-face
	{font-family:Century;
	panose-1:2 4 6 4 5 5 5 2 3 4;}
@font-face
	{font-family:"Angsana New";
	panose-1:2 2 6 3 5 4 5 2 3 4;}
@font-face
	{font-family:"Cordia New";
	panose-1:2 11 3 4 2 2 2 2 2 4;}
@font-face
	{font-family:Mangal;
	panose-1:2 4 5 3 5 2 3 3 2 2;}
@font-face
	{font-family:Latha;
	panose-1:2 11 6 4 2 2 2 2 2 4;}
@font-face
	{font-family:Sylfaen;
	panose-1:1 10 5 2 5 3 6 3 3 3;}
@font-face
	{font-family:Vrinda;
	panose-1:2 11 5 2 4 2 4 2 2 3;}
@font-face
	{font-family:Raavi;
	panose-1:2 11 5 2 4 2 4 2 2 3;}
@font-face
	{font-family:Shruti;
	panose-1:2 11 5 2 4 2 4 2 2 3;}
@font-face
	{font-family:Sendnya;
	panose-1:0 0 4 0 0 0 0 0 0 0;}
@font-face
	{font-family:Gautami;
	panose-1:2 11 5 2 4 2 4 2 2 3;}
@font-face
	{font-family:Tunga;
	panose-1:2 11 5 2 4 2 4 2 2 3;}
@font-face
	{font-family:"Estrangelo Edessa";
	panose-1:3 8 6 0 0 0 0 0 0 0;}
@font-face
	{font-family:"Cambria Math";
	panose-1:2 4 5 3 5 4 6 3 2 4;}
@font-face
	{font-family:"Arial Unicode MS";
	panose-1:2 11 6 4 2 2 2 2 2 4;}
@font-face
	{font-family:Cambria;
	panose-1:2 4 5 3 5 4 6 3 2 4;}
@font-face
	{font-family:Calibri;
	panose-1:2 15 5 2 2 2 4 3 2 4;}
@font-face
	{font-family:Tahoma;
	panose-1:2 11 6 4 3 5 4 4 2 4;}
@font-face
	{font-family:"Antiqua Ho";}
@font-face
	{font-family:TeamViewer13;
	panose-1:0 0 0 0 0 0 0 0 0 0;}
@font-face
	{font-family:"LIBRARY 3 AM soft";
	panose-1:0 0 0 0 0 0 0 0 0 0;}
@font-face
	{font-family:Marlett;
	panose-1:0 0 0 0 0 0 0 0 0 0;}
@font-face
	{font-family:SimSun-ExtB;
	panose-1:2 1 6 9 6 1 1 1 1 1;}
@font-face
	{font-family:"\@SimSun-ExtB";
	panose-1:2 1 6 9 6 1 1 1 1 1;}
@font-face
	{font-family:KodchiangUPC;
	panose-1:2 2 6 3 5 4 5 2 3 4;}
@font-face
	{font-family:Kokila;
	panose-1:2 11 6 4 2 2 2 2 2 4;}
@font-face
	{font-family:"Shonar Bangla";
	panose-1:2 11 5 2 4 2 4 2 2 3;}
@font-face
	{font-family:BrowalliaUPC;
	panose-1:2 11 6 4 2 2 2 2 2 4;}
@font-face
	{font-family:"Sakkal Majalla";
	panose-1:2 0 0 0 0 0 0 0 0 0;}
@font-face
	{font-family:LilyUPC;
	panose-1:2 11 6 4 2 2 2 2 2 4;}
@font-face
	{font-family:"Palatino Linotype";
	panose-1:2 4 5 2 5 5 5 3 3 4;}
@font-face
	{font-family:MoolBoran;
	panose-1:2 11 1 0 1 1 1 1 1 1;}
@font-face
	{font-family:"Franklin Gothic Medium";
	panose-1:2 11 6 3 2 1 2 2 2 4;}
@font-face
	{font-family:AngsanaUPC;
	panose-1:2 2 6 3 5 4 5 2 3 4;}
@font-face
	{font-family:JasmineUPC;
	panose-1:2 2 6 3 5 4 5 2 3 4;}
@font-face
	{font-family:"Trebuchet MS";
	panose-1:2 11 6 3 2 2 2 2 2 4;}
@font-face
	{font-family:"Microsoft Tai Le";
	panose-1:2 11 5 2 4 2 4 2 2 3;}
@font-face
	{font-family:Utsaah;
	panose-1:2 11 6 4 2 2 2 2 2 4;}
@font-face
	{font-family:"Malgun Gothic";
	panose-1:2 11 5 3 2 0 0 2 0 4;}
@font-face
	{font-family:"\@Malgun Gothic";
	panose-1:2 11 5 3 2 0 0 2 0 4;}
@font-face
	{font-family:"Simplified Arabic Fixed";
	panose-1:2 7 3 9 2 2 5 2 4 4;}
@font-face
	{font-family:Gisha;
	panose-1:2 11 5 2 4 2 4 2 2 3;}
@font-face
	{font-family:"Microsoft JhengHei Light";
	panose-1:2 11 3 4 3 5 4 4 2 4;}
@font-face
	{font-family:"\@Microsoft JhengHei Light";
	panose-1:2 11 3 4 3 5 4 4 2 4;}
@font-face
	{font-family:"Microsoft JhengHei UI Light";
	panose-1:2 11 3 4 3 5 4 4 2 4;}
@font-face
	{font-family:"\@Microsoft JhengHei UI Light";
	panose-1:2 11 3 4 3 5 4 4 2 4;}
@font-face
	{font-family:"Comic Sans MS";
	panose-1:3 15 7 2 3 3 2 2 2 4;}
@font-face
	{font-family:"Segoe UI Symbol";
	panose-1:2 11 5 2 4 2 4 2 2 3;}
@font-face
	{font-family:FreesiaUPC;
	panose-1:2 11 6 4 2 2 2 2 2 4;}
@font-face
	{font-family:"Traditional Arabic";
	panose-1:2 2 6 3 5 4 5 2 3 4;}
@font-face
	{font-family:Aparajita;
	panose-1:2 11 6 4 2 2 2 2 2 4;}
@font-face
	{font-family:"Sitka Small";
	panose-1:2 0 5 5 0 0 0 2 0 4;}
@font-face
	{font-family:"Sitka Text";
	panose-1:2 0 5 5 0 0 0 2 0 4;}
@font-face
	{font-family:"Sitka Subheading";
	panose-1:2 0 5 5 0 0 0 2 0 4;}
@font-face
	{font-family:"Sitka Heading";
	panose-1:2 0 5 5 0 0 0 2 0 4;}
@font-face
	{font-family:"Sitka Display";
	panose-1:2 0 5 5 0 0 0 2 0 4;}
@font-face
	{font-family:"Sitka Banner";
	panose-1:2 0 5 5 0 0 0 2 0 4;}
@font-face
	{font-family:"Nirmala UI Semilight";
	panose-1:2 11 4 2 4 2 4 2 2 3;}
@font-face
	{font-family:"Leelawadee UI";
	panose-1:2 11 5 2 4 2 4 2 2 3;}
@font-face
	{font-family:Gadugi;
	panose-1:2 11 5 2 4 2 4 2 2 3;}
@font-face
	{font-family:"Microsoft New Tai Lue";
	panose-1:2 11 5 2 4 2 4 2 2 3;}
@font-face
	{font-family:DokChampa;
	panose-1:2 11 6 4 2 2 2 2 2 4;}
@font-face
	{font-family:"Segoe UI";
	panose-1:2 11 5 2 4 2 4 2 2 3;}
@font-face
	{font-family:Miriam;
	panose-1:2 11 5 2 5 1 1 1 1 1;}
@font-face
	{font-family:"Iskoola Pota";
	panose-1:2 11 5 2 4 2 4 2 2 3;}
@font-face
	{font-family:Kartika;
	panose-1:2 2 5 3 3 4 4 6 2 3;}
@font-face
	{font-family:"Segoe UI Semilight";
	panose-1:2 11 4 2 4 2 4 2 2 3;}
@font-face
	{font-family:Vijaya;
	panose-1:2 11 6 4 2 2 2 2 2 4;}
@font-face
	{font-family:"Nirmala UI";
	panose-1:2 11 5 2 4 2 4 2 2 3;}
@font-face
	{font-family:"Mongolian Baiti";
	panose-1:3 0 5 0 0 0 0 0 0 0;}
@font-face
	{font-family:"Microsoft YaHei";
	panose-1:2 11 5 3 2 2 4 2 2 4;}
@font-face
	{font-family:"\@Microsoft YaHei";
	panose-1:2 11 5 3 2 2 4 2 2 4;}
@font-face
	{font-family:"Microsoft YaHei UI";
	panose-1:2 11 5 3 2 2 4 2 2 4;}
@font-face
	{font-family:"\@Microsoft YaHei UI";
	panose-1:2 11 5 3 2 2 4 2 2 4;}
@font-face
	{font-family:Vani;
	panose-1:2 11 5 2 4 2 4 2 2 3;}
@font-face
	{font-family:"Arial Black";
	panose-1:2 11 10 4 2 1 2 2 2 4;}
@font-face
	{font-family:IrisUPC;
	panose-1:2 11 6 4 2 2 2 2 2 4;}
@font-face
	{font-family:"\@Batang";
	panose-1:2 3 6 0 0 1 1 1 1 1;}
@font-face
	{font-family:BatangChe;
	panose-1:2 3 6 9 0 1 1 1 1 1;}
@font-face
	{font-family:"\@BatangChe";
	panose-1:2 3 6 9 0 1 1 1 1 1;}
@font-face
	{font-family:Gungsuh;
	panose-1:2 3 6 0 0 1 1 1 1 1;}
@font-face
	{font-family:"\@Gungsuh";
	panose-1:2 3 6 0 0 1 1 1 1 1;}
@font-face
	{font-family:GungsuhChe;
	panose-1:2 3 6 9 0 1 1 1 1 1;}
@font-face
	{font-family:"\@GungsuhChe";
	panose-1:2 3 6 9 0 1 1 1 1 1;}
@font-face
	{font-family:"Segoe UI Black";
	panose-1:2 11 10 2 4 2 4 2 2 3;}
@font-face
	{font-family:"Calibri Light";
	panose-1:2 15 3 2 2 2 4 3 2 4;}
@font-face
	{font-family:Rod;
	panose-1:2 3 5 9 5 1 1 1 1 1;}
@font-face
	{font-family:Georgia;
	panose-1:2 4 5 2 5 4 5 2 3 3;}
@font-face
	{font-family:Verdana;
	panose-1:2 11 6 4 3 5 4 4 2 4;}
@font-face
	{font-family:Euphemia;
	panose-1:2 11 5 3 4 1 2 2 1 4;}
@font-face
	{font-family:Corbel;
	panose-1:2 11 5 3 2 2 4 2 2 4;}
@font-face
	{font-family:Consolas;
	panose-1:2 11 6 9 2 2 4 3 2 4;}
@font-face
	{font-family:"Segoe UI Semibold";
	panose-1:2 11 7 2 4 2 4 2 2 3;}
@font-face
	{font-family:"Simplified Arabic";
	panose-1:2 2 6 3 5 4 5 2 3 4;}
@font-face
	{font-family:DaunPenh;
	panose-1:1 1 1 1 1 1 1 1 1 1;}
@font-face
	{font-family:Nyala;
	panose-1:2 0 5 4 7 3 0 2 0 3;}
@font-face
	{font-family:Constantia;
	panose-1:2 3 6 2 5 3 6 3 3 3;}
@font-face
	{font-family:CordiaUPC;
	panose-1:2 11 3 4 2 2 2 2 2 4;}
@font-face
	{font-family:"Khmer UI";
	panose-1:2 11 5 2 4 2 4 2 2 3;}
@font-face
	{font-family:Aharoni;
	panose-1:2 1 8 3 2 1 4 3 2 3;}
@font-face
	{font-family:"Microsoft Uighur";
	panose-1:2 0 0 0 0 0 0 0 0 0;}
@font-face
	{font-family:"Segoe Script";
	panose-1:2 11 5 4 2 0 0 0 0 3;}
@font-face
	{font-family:Candara;
	panose-1:2 14 5 2 3 3 3 2 2 4;}
@font-face
	{font-family:Ebrima;
	panose-1:2 0 0 0 0 0 0 0 0 0;}
@font-face
	{font-family:DilleniaUPC;
	panose-1:2 2 6 3 5 4 5 2 3 4;}
@font-face
	{font-family:"\@MS Mincho";
	panose-1:2 2 6 9 4 2 5 8 3 4;}
@font-face
	{font-family:"MS PMincho";
	panose-1:2 2 6 0 4 2 5 8 3 4;}
@font-face
	{font-family:"\@MS PMincho";
	panose-1:2 2 6 0 4 2 5 8 3 4;}
@font-face
	{font-family:"Browallia New";
	panose-1:2 11 6 4 2 2 2 2 2 4;}
@font-face
	{font-family:"Segoe UI Light";
	panose-1:2 11 5 2 4 2 4 2 2 3;}
@font-face
	{font-family:"Segoe UI Emoji";
	panose-1:2 11 5 2 4 2 4 2 2 3;}
@font-face
	{font-family:Aldhabi;
	panose-1:1 0 0 0 0 0 0 0 0 0;}
@font-face
	{font-family:DFKai-SB;
	panose-1:3 0 5 9 0 0 0 0 0 0;}
@font-face
	{font-family:"\@DFKai-SB";
	panose-1:3 0 5 9 0 0 0 0 0 0;}
@font-face
	{font-family:"\@SimHei";
	panose-1:2 1 6 9 6 1 1 1 1 1;}
@font-face
	{font-family:"Lao UI";
	panose-1:2 11 5 2 4 2 4 2 2 3;}
@font-face
	{font-family:Kalinga;
	panose-1:2 11 5 2 4 2 4 2 2 3;}
@font-face
	{font-family:"Microsoft PhagsPa";
	panose-1:2 11 5 2 4 2 4 2 2 3;}
@font-face
	{font-family:EucrosiaUPC;
	panose-1:2 2 6 3 5 4 5 2 3 4;}
@font-face
	{font-family:KaiTi;
	panose-1:2 1 6 9 6 1 1 1 1 1;}
@font-face
	{font-family:"\@KaiTi";
	panose-1:2 1 6 9 6 1 1 1 1 1;}
@font-face
	{font-family:"\@SimSun";
	panose-1:2 1 6 0 3 1 1 1 1 1;}
@font-face
	{font-family:NSimSun;
	panose-1:2 1 6 9 3 1 1 1 1 1;}
@font-face
	{font-family:"\@NSimSun";
	panose-1:2 1 6 9 3 1 1 1 1 1;}
@font-face
	{font-family:Meiryo;
	panose-1:2 11 6 4 3 5 4 4 2 4;}
@font-face
	{font-family:"\@Meiryo";
	panose-1:2 11 6 4 3 5 4 4 2 4;}
@font-face
	{font-family:"Meiryo UI";
	panose-1:2 11 6 4 3 5 4 4 2 4;}
@font-face
	{font-family:"\@Meiryo UI";
	panose-1:2 11 6 4 3 5 4 4 2 4;}
@font-face
	{font-family:"Urdu Typesetting";
	panose-1:3 2 4 2 4 4 6 3 2 3;}
@font-face
	{font-family:"Microsoft YaHei Light";
	panose-1:2 11 5 2 4 2 4 2 2 3;}
@font-face
	{font-family:"\@Microsoft YaHei Light";
	panose-1:2 11 5 2 4 2 4 2 2 3;}
@font-face
	{font-family:"Microsoft YaHei UI Light";
	panose-1:2 11 5 2 4 2 4 2 2 3;}
@font-face
	{font-family:"\@Microsoft YaHei UI Light";
	panose-1:2 11 5 2 4 2 4 2 2 3;}
@font-face
	{font-family:Webdings;
	panose-1:5 3 1 2 1 5 9 6 7 3;}
@font-face
	{font-family:"Plantagenet Cherokee";
	panose-1:2 2 6 2 7 1 0 0 0 0;}
@font-face
	{font-family:Gabriola;
	panose-1:4 4 6 5 5 16 2 2 13 2;}
@font-face
	{font-family:"\@MS Gothic";
	panose-1:2 11 6 9 7 2 5 8 2 4;}
@font-face
	{font-family:"MS UI Gothic";
	panose-1:2 11 6 0 7 2 5 8 2 4;}
@font-face
	{font-family:"\@MS UI Gothic";
	panose-1:2 11 6 0 7 2 5 8 2 4;}
@font-face
	{font-family:"MS PGothic";
	panose-1:2 11 6 0 7 2 5 8 2 4;}
@font-face
	{font-family:"\@MS PGothic";
	panose-1:2 11 6 0 7 2 5 8 2 4;}
@font-face
	{font-family:"\@Gulim";
	panose-1:2 11 6 0 0 1 1 1 1 1;}
@font-face
	{font-family:GulimChe;
	panose-1:2 11 6 9 0 1 1 1 1 1;}
@font-face
	{font-family:"\@GulimChe";
	panose-1:2 11 6 9 0 1 1 1 1 1;}
@font-face
	{font-family:"\@Dotum";
	panose-1:2 11 6 0 0 1 1 1 1 1;}
@font-face
	{font-family:DotumChe;
	panose-1:2 11 6 9 0 1 1 1 1 1;}
@font-face
	{font-family:"\@DotumChe";
	panose-1:2 11 6 9 0 1 1 1 1 1;}
@font-face
	{font-family:"Lucida Sans Unicode";
	panose-1:2 11 6 2 3 5 4 2 2 4;}
@font-face
	{font-family:Andalus;
	panose-1:2 2 6 3 5 4 5 2 3 4;}
@font-face
	{font-family:"Yu Gothic";
	panose-1:2 11 7 0 0 0 0 0 0 0;}
@font-face
	{font-family:"\@Yu Gothic";
	panose-1:2 11 7 0 0 0 0 0 0 0;}
@font-face
	{font-family:Leelawadee;
	panose-1:2 11 5 2 4 2 4 2 2 3;}
@font-face
	{font-family:FangSong;
	panose-1:2 1 6 9 6 1 1 1 1 1;}
@font-face
	{font-family:"\@FangSong";
	panose-1:2 1 6 9 6 1 1 1 1 1;}
@font-face
	{font-family:"Yu Mincho Demibold";
	panose-1:2 2 6 0 0 0 0 0 0 0;}
@font-face
	{font-family:"\@Yu Mincho Demibold";
	panose-1:2 2 6 0 0 0 0 0 0 0;}
@font-face
	{font-family:David;
	panose-1:2 14 5 2 6 4 1 1 1 1;}
@font-face
	{font-family:"Miriam Fixed";
	panose-1:2 11 5 9 5 1 1 1 1 1;}
@font-face
	{font-family:Impact;
	panose-1:2 11 8 6 3 9 2 5 2 4;}
@font-face
	{font-family:"Levenim MT";
	panose-1:2 1 5 2 6 1 1 1 1 1;}
@font-face
	{font-family:"Segoe Print";
	panose-1:2 0 6 0 0 0 0 0 0 0;}
@font-face
	{font-family:"Leelawadee UI Semilight";
	panose-1:2 11 4 2 4 2 4 2 2 3;}
@font-face
	{font-family:"Microsoft JhengHei";
	panose-1:2 11 6 4 3 5 4 4 2 4;}
@font-face
	{font-family:"\@Microsoft JhengHei";
	panose-1:2 11 6 4 3 5 4 4 2 4;}
@font-face
	{font-family:"Microsoft JhengHei UI";
	panose-1:2 11 6 4 3 5 4 4 2 4;}
@font-face
	{font-family:"\@Microsoft JhengHei UI";
	panose-1:2 11 6 4 3 5 4 4 2 4;}
@font-face
	{font-family:Narkisim;
	panose-1:2 14 5 2 5 1 1 1 1 1;}
@font-face
	{font-family:MingLiU-ExtB;
	panose-1:2 2 5 0 0 0 0 0 0 0;}
@font-face
	{font-family:"\@MingLiU-ExtB";
	panose-1:2 2 5 0 0 0 0 0 0 0;}
@font-face
	{font-family:PMingLiU-ExtB;
	panose-1:2 2 5 0 0 0 0 0 0 0;}
@font-face
	{font-family:"\@PMingLiU-ExtB";
	panose-1:2 2 5 0 0 0 0 0 0 0;}
@font-face
	{font-family:MingLiU_HKSCS-ExtB;
	panose-1:2 2 5 0 0 0 0 0 0 0;}
@font-face
	{font-family:"\@MingLiU_HKSCS-ExtB";
	panose-1:2 2 5 0 0 0 0 0 0 0;}
@font-face
	{font-family:"Yu Mincho Light";
	panose-1:2 2 3 0 0 0 0 0 0 0;}
@font-face
	{font-family:"\@Yu Mincho Light";
	panose-1:2 2 3 0 0 0 0 0 0 0;}
@font-face
	{font-family:"Microsoft Sans Serif";
	panose-1:2 11 6 4 2 2 2 2 2 4;}
@font-face
	{font-family:FrankRuehl;
	panose-1:2 14 5 3 6 1 1 1 1 1;}
@font-face
	{font-family:"\@MingLiU";
	panose-1:2 2 5 9 0 0 0 0 0 0;}
@font-face
	{font-family:"\@PMingLiU";
	panose-1:2 2 5 0 0 0 0 0 0 0;}
@font-face
	{font-family:MingLiU_HKSCS;
	panose-1:2 2 5 0 0 0 0 0 0 0;}
@font-face
	{font-family:"\@MingLiU_HKSCS";
	panose-1:2 2 5 0 0 0 0 0 0 0;}
@font-face
	{font-family:"Myanmar Text";
	panose-1:2 11 5 2 4 2 4 2 2 3;}
@font-face
	{font-family:"Yu Gothic Light";
	panose-1:2 11 3 0 0 0 0 0 0 0;}
@font-face
	{font-family:"\@Yu Gothic Light";
	panose-1:2 11 3 0 0 0 0 0 0 0;}
@font-face
	{font-family:"Javanese Text";
	panose-1:2 0 0 0 0 0 0 0 0 0;}
@font-face
	{font-family:"Microsoft Himalaya";
	panose-1:1 1 1 0 1 1 1 1 1 1;}
@font-face
	{font-family:"Yu Mincho";
	panose-1:2 2 4 0 0 0 0 0 0 0;}
@font-face
	{font-family:"\@Yu Mincho";
	panose-1:2 2 4 0 0 0 0 0 0 0;}
@font-face
	{font-family:"Lucida Console";
	panose-1:2 11 6 9 4 5 4 2 2 4;}
@font-face
	{font-family:"Arabic Typesetting";
	panose-1:3 2 4 2 4 4 6 3 2 3;}
@font-face
	{font-family:"Microsoft Yi Baiti";
	panose-1:3 0 5 0 0 0 0 0 0 0;}
@font-face
	{font-family:"MV Boli";
	panose-1:2 0 5 0 3 2 0 9 0 0;}
@font-face
	{font-family:"MT Extra";
	panose-1:5 5 1 2 1 2 5 2 2 2;}
@font-face
	{font-family:"\@Arial Unicode MS";
	panose-1:2 11 6 4 2 2 2 2 2 4;}
@font-face
	{font-family:"Wingdings 2";
	panose-1:5 2 1 2 1 5 7 7 7 7;}
@font-face
	{font-family:"Wingdings 3";
	panose-1:5 4 1 2 1 8 7 7 7 7;}
@font-face
	{font-family:"Book Antiqua";
	panose-1:2 4 6 2 5 3 5 3 3 4;}
@font-face
	{font-family:"Century Gothic";
	panose-1:2 11 5 2 2 2 2 2 2 4;}
@font-face
	{font-family:Haettenschweiler;
	panose-1:2 11 7 6 4 9 2 6 2 4;}
@font-face
	{font-family:"MS Outlook";
	panose-1:5 1 1 0 1 0 0 0 0 0;}
@font-face
	{font-family:"Tempus Sans ITC";
	panose-1:4 2 4 4 3 13 7 2 2 2;}
@font-face
	{font-family:Pristina;
	panose-1:3 6 4 2 4 4 6 8 2 4;}
@font-face
	{font-family:Papyrus;
	panose-1:3 7 5 2 6 5 2 3 2 5;}
@font-face
	{font-family:Mistral;
	panose-1:3 9 7 2 3 4 7 2 4 3;}
@font-face
	{font-family:"Lucida Handwriting";
	panose-1:3 1 1 1 1 1 1 1 1 1;}
@font-face
	{font-family:"Kristen ITC";
	panose-1:3 5 5 2 4 2 2 3 2 2;}
@font-face
	{font-family:"Juice ITC";
	panose-1:4 4 4 3 4 10 2 2 2 2;}
@font-face
	{font-family:"French Script MT";
	panose-1:3 2 4 2 4 6 7 4 6 5;}
@font-face
	{font-family:"Freestyle Script";
	panose-1:3 8 4 2 3 2 5 11 4 4;}
@font-face
	{font-family:"Bradley Hand ITC";
	panose-1:3 7 4 2 5 3 2 3 2 3;}
@font-face
	{font-family:"Arial Narrow";
	panose-1:2 11 6 6 2 2 2 3 2 4;}
@font-face
	{font-family:Garamond;
	panose-1:2 2 4 4 3 3 1 1 8 3;}
@font-face
	{font-family:"Monotype Corsiva";
	panose-1:3 1 1 1 1 2 1 1 1 1;}
@font-face
	{font-family:Algerian;
	panose-1:4 2 7 5 4 10 2 6 7 2;}
@font-face
	{font-family:"Baskerville Old Face";
	panose-1:2 2 6 2 8 5 5 2 3 3;}
@font-face
	{font-family:"Bauhaus 93";
	panose-1:4 3 9 5 2 11 2 2 12 2;}
@font-face
	{font-family:"Bell MT";
	panose-1:2 2 5 3 6 3 5 2 3 3;}
@font-face
	{font-family:"Berlin Sans FB";
	panose-1:2 14 6 2 2 5 2 2 3 6;}
@font-face
	{font-family:"Bernard MT Condensed";
	panose-1:2 5 8 6 6 9 5 2 4 4;}
@font-face
	{font-family:"Bodoni MT Poster Compressed";
	panose-1:2 7 7 6 8 6 1 5 2 4;}
@font-face
	{font-family:"Britannic Bold";
	panose-1:2 11 9 3 6 7 3 2 2 4;}
@font-face
	{font-family:Broadway;
	panose-1:4 4 9 5 8 11 2 2 5 2;}
@font-face
	{font-family:"Brush Script MT";
	panose-1:3 6 8 2 4 4 6 7 3 4;}
@font-face
	{font-family:"Californian FB";
	panose-1:2 7 4 3 6 8 11 3 2 4;}
@font-face
	{font-family:Centaur;
	panose-1:2 3 5 4 5 2 5 2 3 4;}
@font-face
	{font-family:Chiller;
	panose-1:4 2 4 4 3 16 7 2 6 2;}
@font-face
	{font-family:"Colonna MT";
	panose-1:4 2 8 5 6 2 2 3 2 3;}
@font-face
	{font-family:"Cooper Black";
	panose-1:2 8 9 4 4 3 11 2 4 4;}
@font-face
	{font-family:"Footlight MT Light";
	panose-1:2 4 6 2 6 3 10 2 3 4;}
@font-face
	{font-family:"Harlow Solid Italic";
	panose-1:4 3 6 4 2 15 2 2 13 2;}
@font-face
	{font-family:Harrington;
	panose-1:4 4 5 5 5 10 2 2 7 2;}
@font-face
	{font-family:"High Tower Text";
	panose-1:2 4 5 2 5 5 6 3 3 3;}
@font-face
	{font-family:Jokerman;
	panose-1:4 9 6 5 6 13 6 2 7 2;}
@font-face
	{font-family:"Kunstler Script";
	panose-1:3 3 4 2 2 6 7 13 13 6;}
@font-face
	{font-family:"Lucida Bright";
	panose-1:2 4 6 2 5 5 5 2 3 4;}
@font-face
	{font-family:"Lucida Calligraphy";
	panose-1:3 1 1 1 1 1 1 1 1 1;}
@font-face
	{font-family:"Lucida Fax";
	panose-1:2 6 6 2 5 5 5 2 2 4;}
@font-face
	{font-family:Magneto;
	panose-1:4 3 8 5 5 8 2 2 13 2;}
@font-face
	{font-family:"Matura MT Script Capitals";
	panose-1:3 2 8 2 6 6 2 7 2 2;}
@font-face
	{font-family:"Modern No\. 20";
	panose-1:2 7 7 4 7 5 5 2 3 3;}
@font-face
	{font-family:"Niagara Engraved";
	panose-1:4 2 5 2 7 7 3 3 2 2;}
@font-face
	{font-family:"Niagara Solid";
	panose-1:4 2 5 2 7 7 2 2 2 2;}
@font-face
	{font-family:"Old English Text MT";
	panose-1:3 4 9 2 4 5 8 3 8 6;}
@font-face
	{font-family:Onyx;
	panose-1:4 5 6 2 8 7 2 2 2 3;}
@font-face
	{font-family:Parchment;
	panose-1:3 4 6 2 4 7 8 4 8 4;}
@font-face
	{font-family:Playbill;
	panose-1:4 5 6 3 10 6 2 2 2 2;}
@font-face
	{font-family:"Poor Richard";
	panose-1:2 8 5 2 5 5 5 2 7 2;}
@font-face
	{font-family:Ravie;
	panose-1:4 4 8 5 5 8 9 2 6 2;}
@font-face
	{font-family:"Informal Roman";
	panose-1:3 6 4 2 3 4 6 11 2 4;}
@font-face
	{font-family:"Showcard Gothic";
	panose-1:4 2 9 4 2 1 2 2 6 4;}
@font-face
	{font-family:"Snap ITC";
	panose-1:4 4 10 7 6 10 2 2 2 2;}
@font-face
	{font-family:Stencil;
	panose-1:4 4 9 5 13 8 2 2 4 4;}
@font-face
	{font-family:"Viner Hand ITC";
	panose-1:3 7 5 2 3 5 2 2 2 3;}
@font-face
	{font-family:Vivaldi;
	panose-1:3 2 6 2 5 5 6 9 8 4;}
@font-face
	{font-family:"Vladimir Script";
	panose-1:3 5 4 2 4 4 7 7 3 5;}
@font-face
	{font-family:"Wide Latin";
	panose-1:2 10 10 7 5 5 5 2 4 4;}
@font-face
	{font-family:"Tw Cen MT";
	panose-1:2 11 6 2 2 1 4 2 6 3;}
@font-face
	{font-family:"Tw Cen MT Condensed";
	panose-1:2 11 6 6 2 1 4 2 2 3;}
@font-face
	{font-family:"Script MT Bold";
	panose-1:3 4 6 2 4 6 7 8 9 4;}
@font-face
	{font-family:"Rockwell Extra Bold";
	panose-1:2 6 9 3 4 5 5 2 4 3;}
@font-face
	{font-family:"Rockwell Condensed";
	panose-1:2 6 6 3 5 4 5 2 1 4;}
@font-face
	{font-family:Rockwell;
	panose-1:2 6 6 3 2 2 5 2 4 3;}
@font-face
	{font-family:"Rage Italic";
	panose-1:3 7 5 2 4 5 7 7 3 4;}
@font-face
	{font-family:"Perpetua Titling MT";
	panose-1:2 2 5 2 6 5 5 2 8 4;}
@font-face
	{font-family:Perpetua;
	panose-1:2 2 5 2 6 4 1 2 3 3;}
@font-face
	{font-family:"Palace Script MT";
	panose-1:3 3 3 2 2 6 7 12 11 5;}
@font-face
	{font-family:"OCR A Extended";
	panose-1:2 1 5 9 2 1 2 1 3 3;}
@font-face
	{font-family:"Maiandra GD";
	panose-1:2 14 5 2 3 3 8 2 2 4;}
@font-face
	{font-family:"Lucida Sans Typewriter";
	panose-1:2 11 5 9 3 5 4 3 2 4;}
@font-face
	{font-family:"Lucida Sans";
	panose-1:2 11 6 2 3 5 4 2 2 4;}
@font-face
	{font-family:"Imprint MT Shadow";
	panose-1:4 2 6 5 6 3 3 3 2 2;}
@font-face
	{font-family:"Goudy Stout";
	panose-1:2 2 9 4 7 3 11 2 4 1;}
@font-face
	{font-family:"Goudy Old Style";
	panose-1:2 2 5 2 5 3 5 2 3 3;}
@font-face
	{font-family:"Gloucester MT Extra Condensed";
	panose-1:2 3 8 8 2 6 1 1 1 1;}
@font-face
	{font-family:"Gill Sans Ultra Bold Condensed";
	panose-1:2 11 10 6 2 1 4 2 2 3;}
@font-face
	{font-family:"Gill Sans Ultra Bold";
	panose-1:2 11 10 2 2 1 4 2 2 3;}
@font-face
	{font-family:"Gill Sans MT Condensed";
	panose-1:2 11 5 6 2 1 4 2 2 3;}
@font-face
	{font-family:"Gill Sans MT";
	panose-1:2 11 5 2 2 1 4 2 2 3;}
@font-face
	{font-family:"Gill Sans MT Ext Condensed Bold";
	panose-1:2 11 9 2 2 1 4 2 2 3;}
@font-face
	{font-family:Gigi;
	panose-1:4 4 5 4 6 16 7 2 13 2;}
@font-face
	{font-family:"Franklin Gothic Medium Cond";
	panose-1:2 11 6 6 3 4 2 2 2 4;}
@font-face
	{font-family:"Franklin Gothic Heavy";
	panose-1:2 11 9 3 2 1 2 2 2 4;}
@font-face
	{font-family:"Franklin Gothic Demi Cond";
	panose-1:2 11 7 6 3 4 2 2 2 4;}
@font-face
	{font-family:"Franklin Gothic Demi";
	panose-1:2 11 7 3 2 1 2 2 2 4;}
@font-face
	{font-family:"Franklin Gothic Book";
	panose-1:2 11 5 3 2 1 2 2 2 4;}
@font-face
	{font-family:Forte;
	panose-1:3 6 9 2 4 5 2 7 2 3;}
@font-face
	{font-family:"Felix Titling";
	panose-1:4 6 5 5 6 2 2 2 10 4;}
@font-face
	{font-family:"Eras Medium ITC";
	panose-1:2 11 6 2 3 5 4 2 8 4;}
@font-face
	{font-family:"Eras Light ITC";
	panose-1:2 11 4 2 3 5 4 2 8 4;}
@font-face
	{font-family:"Eras Demi ITC";
	panose-1:2 11 8 5 3 5 4 2 8 4;}
@font-face
	{font-family:"Eras Bold ITC";
	panose-1:2 11 9 7 3 5 4 2 2 4;}
@font-face
	{font-family:"Engravers MT";
	panose-1:2 9 7 7 8 5 5 2 3 4;}
@font-face
	{font-family:Elephant;
	panose-1:2 2 9 4 9 5 5 2 3 3;}
@font-face
	{font-family:"Edwardian Script ITC";
	panose-1:3 3 3 2 4 7 7 13 8 4;}
@font-face
	{font-family:"Curlz MT";
	panose-1:4 4 4 4 5 7 2 2 2 2;}
@font-face
	{font-family:"Copperplate Gothic Light";
	panose-1:2 14 5 7 2 2 6 2 4 4;}
@font-face
	{font-family:"Copperplate Gothic Bold";
	panose-1:2 14 7 5 2 2 6 2 4 4;}
@font-face
	{font-family:"Century Schoolbook";
	panose-1:2 4 6 4 5 5 5 2 3 4;}
@font-face
	{font-family:Castellar;
	panose-1:2 10 4 2 6 4 6 1 3 1;}
@font-face
	{font-family:"Calisto MT";
	panose-1:2 4 6 3 5 5 5 3 3 4;}
@font-face
	{font-family:"Bookman Old Style";
	panose-1:2 5 6 4 5 5 5 2 2 4;}
@font-face
	{font-family:"Bodoni MT Condensed";
	panose-1:2 7 6 6 8 6 6 2 2 3;}
@font-face
	{font-family:"Bodoni MT Black";
	panose-1:2 7 10 3 8 6 6 2 2 3;}
@font-face
	{font-family:"Bodoni MT";
	panose-1:2 7 6 3 8 6 6 2 2 3;}
@font-face
	{font-family:"Blackadder ITC";
	panose-1:4 2 5 5 5 16 7 2 13 2;}
@font-face
	{font-family:"Arial Rounded MT Bold";
	panose-1:2 15 7 4 3 5 4 3 2 4;}
@font-face
	{font-family:"Agency FB";
	panose-1:2 11 5 3 2 2 2 2 2 4;}
@font-face
	{font-family:"Bookshelf Symbol 7";
	panose-1:5 1 1 1 1 1 1 1 1 1;}
@font-face
	{font-family:"MS Reference Sans Serif";
	panose-1:2 11 6 4 3 5 4 4 2 4;}
@font-face
	{font-family:"MS Reference Specialty";
	panose-1:5 0 5 0 0 0 0 0 0 0;}
@font-face
	{font-family:"Berlin Sans FB Demi";
	panose-1:2 14 8 2 2 5 2 2 3 6;}
@font-face
	{font-family:"Tw Cen MT Condensed Extra Bold";
	panose-1:2 11 8 3 2 2 2 2 2 4;}
@font-face
	{font-family:Cuprum;
	panose-1:2 0 5 6 0 0 0 2 0 4;}
@font-face
	{font-family:Yandex-UI-Icons-Private;
	panose-1:0 0 0 0 0 0 0 0 0 0;}
@font-face
	{font-family:"Duality\(RUS BY LYAJKA\)";
	panose-1:4 1 4 0 0 0 0 0 0 0;}
@font-face
	{font-family:"Langustine ";
	panose-1:2 8 5 6 2 2 5 2 7 4;}
@font-face
	{font-family:Nocturne;
	panose-1:0 0 0 0 0 0 0 0 0 0;}
@font-face
	{font-family:Hortensia;
	panose-1:2 0 5 3 8 0 0 2 0 3;}
@font-face
	{font-family:Mirabelle;
	panose-1:2 0 4 0 0 0 0 0 0 0;}
@font-face
	{font-family:"Irmologion Ucs";
	panose-1:2 0 5 0 9 0 0 2 0 3;}
@font-face
	{font-family:"Irmologion kUcs";
	panose-1:2 0 5 0 9 0 0 2 0 3;}
@font-face
	{font-family:"Irmologion Caps Ucs";
	panose-1:2 0 5 6 9 0 0 2 0 3;}
@font-face
	{font-family:"Irmologion Caps kUcs";
	panose-1:2 0 5 6 9 0 0 2 0 3;}
@font-face
	{font-family:"Irmologion ieUcs";
	panose-1:2 0 5 0 9 0 0 2 0 3;}
@font-face
	{font-family:"Irmologion Caps ieUcs";
	panose-1:2 0 5 6 9 0 0 2 0 3;}
@font-face
	{font-family:Izhitsa;}
@font-face
	{font-family:"Times New Roman CYR";
	panose-1:2 2 6 3 5 4 5 2 3 4;}
@font-face
	{font-family:Orthodox;}
@font-face
	{font-family:"Arial CYR";
	panose-1:2 11 6 4 2 2 2 2 2 4;}
@font-face
	{font-family:"New Standard Old";}
@font-face
	{font-family:Peterburg;}
 /* Style Definitions */
 p.MsoNormal, li.MsoNormal, div.MsoNormal
	{margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
h1
	{mso-style-link:"Заголовок 1 Знак";
	margin-top:24.0pt;
	margin-right:0in;
	margin-bottom:30.0pt;
	margin-left:0in;
	text-align:center;
	page-break-after:avoid;
	font-size:18.0pt;
	font-family:"Times New Roman","serif";
	color:red;
	text-transform:uppercase;
	font-weight:normal;}
h2
	{mso-style-link:"Заголовок 2 Знак";
	margin-top:.5in;
	margin-right:0in;
	margin-bottom:12.0pt;
	margin-left:0in;
	text-align:center;
	page-break-after:avoid;
	font-size:12.0pt;
	font-family:"Times New Roman","serif";
	color:red;
	text-transform:uppercase;
	font-weight:normal;}
h3
	{mso-style-link:"Заголовок 3 Знак";
	margin-top:.25in;
	margin-right:0in;
	margin-bottom:3.0pt;
	margin-left:0in;
	text-align:center;
	page-break-after:avoid;
	font-size:12.0pt;
	font-family:"Times New Roman","serif";
	color:red;
	font-weight:normal;}
h4
	{mso-style-link:"Заголовок 4 Знак";
	margin-top:6.0pt;
	margin-right:0in;
	margin-bottom:3.0pt;
	margin-left:0in;
	text-align:center;
	page-break-after:avoid;
	font-size:12.0pt;
	font-family:"Times New Roman","serif";
	color:red;
	font-weight:normal;}
h5
	{mso-style-link:"Заголовок 5 Знак";
	margin-top:12.0pt;
	margin-right:0in;
	margin-bottom:6.0pt;
	margin-left:0in;
	text-align:center;
	page-break-after:avoid;
	font-size:12.0pt;
	font-family:"Times New Roman","serif";
	color:red;}
h6
	{mso-style-link:"Заголовок 6 Знак";
	margin-top:12.0pt;
	margin-right:0in;
	margin-bottom:3.0pt;
	margin-left:0in;
	page-break-after:avoid;
	font-size:12.0pt;
	font-family:"Times New Roman","serif";
	color:red;}
p.MsoHeading7, li.MsoHeading7, div.MsoHeading7
	{mso-style-link:"Заголовок 7 Знак";
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	page-break-after:avoid;
	font-size:12.0pt;
	font-family:"Times New Roman","serif";
	font-variant:small-caps;}
p.MsoHeading8, li.MsoHeading8, div.MsoHeading8
	{mso-style-link:"Заголовок 8 Знак";
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:right;
	page-break-after:avoid;
	font-size:12.0pt;
	font-family:"Times New Roman","serif";
	font-variant:small-caps;
	color:red;
	font-weight:bold;}
p.MsoHeading9, li.MsoHeading9, div.MsoHeading9
	{mso-style-link:"Заголовок 9 Знак";
	margin-top:6.0pt;
	margin-right:0in;
	margin-bottom:2.0pt;
	margin-left:0in;
	text-align:justify;
	text-indent:14.2pt;
	page-break-after:avoid;
	font-size:12.0pt;
	font-family:"Times New Roman","serif";
	font-weight:bold;}
p.MsoToc1, li.MsoToc1, div.MsoToc1
	{margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc2, li.MsoToc2, div.MsoToc2
	{margin-top:0in;
	margin-right:0in;
	margin-bottom:3.0pt;
	margin-left:12.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc3, li.MsoToc3, div.MsoToc3
	{margin-top:0in;
	margin-right:0in;
	margin-bottom:3.0pt;
	margin-left:28.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc4, li.MsoToc4, div.MsoToc4
	{margin-top:6.0pt;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:14.2pt;
	font-size:12.0pt;
	font-family:"Times New Roman","serif";}
p.MsoToc5, li.MsoToc5, div.MsoToc5
	{margin-top:0in;
	margin-right:0in;
	margin-bottom:3.0pt;
	margin-left:56.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc6, li.MsoToc6, div.MsoToc6
	{margin-top:0in;
	margin-right:0in;
	margin-bottom:3.0pt;
	margin-left:70.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc7, li.MsoToc7, div.MsoToc7
	{margin-top:0in;
	margin-right:0in;
	margin-bottom:3.0pt;
	margin-left:84.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc8, li.MsoToc8, div.MsoToc8
	{margin-top:0in;
	margin-right:0in;
	margin-bottom:3.0pt;
	margin-left:98.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoToc9, li.MsoToc9, div.MsoToc9
	{margin-top:0in;
	margin-right:0in;
	margin-bottom:3.0pt;
	margin-left:112.0pt;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoHeader, li.MsoHeader, div.MsoHeader
	{mso-style-link:"Верхний колонтитул Знак";
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:center;
	font-size:10.0pt;
	font-family:"Times New Roman","serif";
	font-variant:small-caps;
	font-weight:bold;}
p.MsoFooter, li.MsoFooter, div.MsoFooter
	{mso-style-link:"Нижний колонтитул Знак";
	margin:0in;
	margin-bottom:.0001pt;
	text-align:center;
	font-size:10.0pt;
	font-family:"Times New Roman","serif";
	font-variant:small-caps;}
span.MsoFootnoteReference
	{vertical-align:super;}
span.MsoCommentReference
	{font-family:"Times New Roman","serif";
	color:red;
	font-weight:bold;}
span.MsoPageNumber
	{font-weight:normal;
	font-style:normal;}
p.MsoList, li.MsoList, div.MsoList
	{margin-top:0in;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Arial","sans-serif";}
p.MsoTitle, li.MsoTitle, div.MsoTitle
	{mso-style-link:"Название Знак";
	margin-top:0in;
	margin-right:0in;
	margin-bottom:30.0pt;
	margin-left:0in;
	text-align:center;
	page-break-after:avoid;
	font-size:28.0pt;
	font-family:"Times New Roman","serif";
	color:red;
	text-transform:uppercase;}
p.MsoBodyText, li.MsoBodyText, div.MsoBodyText
	{mso-style-link:"Основной текст Знак";
	margin-top:0in;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoBodyTextIndent, li.MsoBodyTextIndent, div.MsoBodyTextIndent
	{mso-style-link:"Основной текст с отступом Знак";
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.MsoSubtitle, li.MsoSubtitle, div.MsoSubtitle
	{mso-style-link:"Подзаголовок Знак";
	margin-top:12.0pt;
	margin-right:0in;
	margin-bottom:6.0pt;
	margin-left:0in;
	text-align:center;
	text-indent:19.85pt;
	page-break-after:avoid;
	font-size:14.0pt;
	font-family:"Arial","sans-serif";
	font-style:italic;}
p.MsoBodyText2, li.MsoBodyText2, div.MsoBodyText2
	{mso-style-link:"Основной текст 2 Знак";
	margin-top:0in;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	line-height:200%;
	font-size:12.0pt;
	font-family:"Times New Roman","serif";}
p.MsoBodyText3, li.MsoBodyText3, div.MsoBodyText3
	{mso-style-link:"Основной текст 3 Знак";
	margin-top:0in;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	font-size:8.0pt;
	font-family:"Times New Roman","serif";}
p.MsoBodyTextIndent2, li.MsoBodyTextIndent2, div.MsoBodyTextIndent2
	{mso-style-link:"Основной текст с отступом 2 Знак";
	margin-top:6.0pt;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:10.0pt;
	font-family:"Times New Roman","serif";
	color:red;
	font-weight:bold;}
p.MsoBodyTextIndent3, li.MsoBodyTextIndent3, div.MsoBodyTextIndent3
	{mso-style-link:"Основной текст с отступом 3 Знак";
	margin-top:0in;
	margin-right:0in;
	margin-bottom:6.0pt;
	margin-left:14.15pt;
	text-align:justify;
	text-indent:19.85pt;
	font-size:8.0pt;
	font-family:"Times New Roman","serif";}
a:link, span.MsoHyperlink
	{color:blue;
	text-decoration:underline;}
a:visited, span.MsoHyperlinkFollowed
	{color:purple;
	text-decoration:underline;}
p.MsoDocumentMap, li.MsoDocumentMap, div.MsoDocumentMap
	{mso-style-name:"Схема документа\, Знак";
	mso-style-link:"Схема документа Знак\, Знак Знак";
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:8.0pt;
	font-family:"Tahoma","sans-serif";}
p.MsoAcetate, li.MsoAcetate, div.MsoAcetate
	{mso-style-link:"Текст выноски Знак";
	margin:0in;
	margin-bottom:.0001pt;
	text-align:justify;
	text-indent:19.85pt;
	font-size:8.0pt;
	font-family:"Tahoma","sans-serif";}
span.1
	{mso-style-name:"Заголовок 1 Знак";
	mso-style-link:"Заголовок 1";
	color:red;
	text-transform:uppercase;}
span.2
	{mso-style-name:"Заголовок 2 Знак";
	mso-style-link:"Заголовок 2";
	font-family:"Arial","sans-serif";
	color:red;
	text-transform:uppercase;}
span.3
	{mso-style-name:"Заголовок 3 Знак";
	mso-style-link:"Заголовок 3";
	color:red;}
span.4
	{mso-style-name:"Заголовок 4 Знак";
	mso-style-link:"Заголовок 4";
	color:red;}
span.5
	{mso-style-name:"Заголовок 5 Знак";
	mso-style-link:"Заголовок 5";
	color:red;
	font-weight:bold;}
span.6
	{mso-style-name:"Заголовок 6 Знак";
	mso-style-link:"Заголовок 6";
	color:red;
	font-weight:bold;}
span.7
	{mso-style-name:"Заголовок 7 Знак";
	mso-style-link:"Заголовок 7";
	font-variant:small-caps;}
span.8
	{mso-style-name:"Заголовок 8 Знак";
	mso-style-link:"Заголовок 8";
	font-variant:small-caps;
	color:red;
	font-weight:bold;}
span.9
	{mso-style-name:"Заголовок 9 Знак";
	mso-style-link:"Заголовок 9";
	font-weight:bold;}
span.a
	{mso-style-name:"Символ сноски";
	vertical-align:super;}
p.a0, li.a0, div.a0
	{mso-style-name:Заголовок;
	margin-top:12.0pt;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	page-break-after:avoid;
	font-size:14.0pt;
	font-family:"Arial","sans-serif";}
p.30, li.30, div.30
	{mso-style-name:Название3;
	margin-top:6.0pt;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";
	font-style:italic;}
p.31, li.31, div.31
	{mso-style-name:Указатель3;
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.20, li.20, div.20
	{mso-style-name:Название2;
	margin-top:6.0pt;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";
	font-style:italic;}
p.21, li.21, div.21
	{mso-style-name:Указатель2;
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Times New Roman","serif";}
p.10, li.10, div.10
	{mso-style-name:Название1;
	margin-top:6.0pt;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	font-size:10.0pt;
	font-family:"Arial","sans-serif";
	font-style:italic;}
p.11, li.11, div.11
	{mso-style-name:Указатель1;
	margin-top:0in;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:19.85pt;
	font-size:12.0pt;
	font-family:"Arial","sans-serif";}
span.a1
	{mso-style-name:"Верхний колонтитул Знак";
	mso-style-link:"Верхний колонтитул";
	font-variant:small-caps;
	font-weight:bold;}
span.a2
	{mso-style-name:"Нижний колонтитул Знак";
	mso-style-link:"Нижний колонтитул";
	font-variant:small-caps;}
span.a3
	{mso-style-name:"Текст выноски Знак";
	mso-style-link:"Текст выноски";
	font-family:"Tahoma","sans-serif";}
p.a4, li.a4, div.a4
	{mso-style-name:Комментарий;
	mso-style-link:"Комментарий Знак";
	margin-top:6.0pt;
	margin-right:0in;
	margin-bottom:6.0pt;
	margin-left:0in;
	text-align:justify;
	text-indent:19.85pt;
	text-autospace:none;
	font-size:10.0pt;
	font-family:"Times New Roman","serif";
	color:red;
	font-weight:bold;}
span.a5
	{mso-style-name:"Комментарий Знак";
	mso-style-link:Комментарий;
	color:red;
	font-weight:bold;}
span.a6
	{mso-style-name:"Основной текст Знак";
	mso-style-link:"Основной текст";}
p.a7, li.a7, div.a7
	{mso-style-name:Курсив;
	margin-top:0in;
	margin-right:0in;
	margin-bottom:12.0pt;
	margin-left:0in;
	text-align:center;
	text-indent:19.85pt;
	page-break-before:always;
	font-size:12.0pt;
	font-family:Peterburg;
	text-transform:uppercase;
	font-style:italic;}
span.a8
	{mso-style-name:"Схема документа Знак\, Знак Знак";
	mso-style-link:"Схема документа\, Знак";
	font-family:"Tahoma","sans-serif";}
span.a9
	{mso-style-name:"Название Знак";
	mso-style-link:Название;
	color:red;
	text-transform:uppercase;}
p.aa, li.aa, div.aa
	{mso-style-name:Коментарий;
	margin:0in;
	margin-bottom:.0001pt;
	text-align:right;
	text-indent:19.85pt;
	font-size:8.0pt;
	font-family:"Times New Roman","serif";
	color:red;}
p.ab, li.ab, div.ab
	{mso-style-name:"Основной техт";
	margin:0in;
	margin-bottom:.0001pt;
	text-align:justify;
	text-indent:17.0pt;
	line-height:11.0pt;
	text-autospace:none;
	font-size:10.0pt;
	font-family:"Times New Roman","serif";}
p.ac, li.ac, div.ac
	{mso-style-name:Примечание;
	margin:0in;
	margin-bottom:.0001pt;
	text-align:justify;
	text-indent:11.35pt;
	font-size:10.0pt;
	font-family:"Times New Roman","serif";}
p.12, li.12, div.12
	{mso-style-name:Стиль1;
	margin-top:6.0pt;
	margin-right:0in;
	margin-bottom:3.0pt;
	margin-left:0in;
	text-align:justify;
	text-indent:14.2pt;
	font-size:18.0pt;
	font-family:"Times New Roman","serif";}
span.22
	{mso-style-name:"Основной текст 2 Знак";
	mso-style-link:"Основной текст 2";}
span.210
	{mso-style-name:"Основной текст 2 Знак1";}
span.32
	{mso-style-name:"Основной текст 3 Знак";
	mso-style-link:"Основной текст 3";}
span.310
	{mso-style-name:"Основной текст 3 Знак1";}
span.ad
	{mso-style-name:"Основной текст с отступом Знак";
	mso-style-link:"Основной текст с отступом";}
span.13
	{mso-style-name:"Основной текст с отступом Знак1";}
span.23
	{mso-style-name:"Основной текст с отступом 2 Знак";
	mso-style-link:"Основной текст с отступом 2";
	color:red;
	font-weight:bold;}
span.211
	{mso-style-name:"Основной текст с отступом 2 Знак1";}
span.33
	{mso-style-name:"Основной текст с отступом 3 Знак";
	mso-style-link:"Основной текст с отступом 3";}
span.311
	{mso-style-name:"Основной текст с отступом 3 Знак1";}
span.ae
	{mso-style-name:"Подзаголовок Знак";
	mso-style-link:Подзаголовок;
	font-family:"Arial","sans-serif";
	font-style:italic;}
span.msoIns
	{mso-style-name:"";
	text-decoration:underline;
	color:teal;}
span.msoDel
	{mso-style-name:"";
	text-decoration:line-through;
	color:red;}
 /* Page Definitions */
 @page WordSection1
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection1
	{page:WordSection1;}
@page WordSection2
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection2
	{page:WordSection2;}
@page WordSection3
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection3
	{page:WordSection3;}
@page WordSection4
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection4
	{page:WordSection4;}
@page WordSection5
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection5
	{page:WordSection5;}
@page WordSection6
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection6
	{page:WordSection6;}
@page WordSection7
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection7
	{page:WordSection7;}
@page WordSection8
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection8
	{page:WordSection8;}
@page WordSection9
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection9
	{page:WordSection9;}
@page WordSection10
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection10
	{page:WordSection10;}
@page WordSection11
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection11
	{page:WordSection11;}
@page WordSection12
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection12
	{page:WordSection12;}
@page WordSection13
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection13
	{page:WordSection13;}
@page WordSection14
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection14
	{page:WordSection14;}
@page WordSection15
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection15
	{page:WordSection15;}
@page WordSection16
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection16
	{page:WordSection16;}
@page WordSection17
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection17
	{page:WordSection17;}
@page WordSection18
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection18
	{page:WordSection18;}
@page WordSection19
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection19
	{page:WordSection19;}
@page WordSection20
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection20
	{page:WordSection20;}
@page WordSection21
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection21
	{page:WordSection21;}
@page WordSection22
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection22
	{page:WordSection22;}
@page WordSection23
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection23
	{page:WordSection23;}
@page WordSection24
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection24
	{page:WordSection24;}
@page WordSection25
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection25
	{page:WordSection25;}
@page WordSection26
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection26
	{page:WordSection26;}
@page WordSection27
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection27
	{page:WordSection27;}
@page WordSection28
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection28
	{page:WordSection28;}
@page WordSection29
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection29
	{page:WordSection29;}
@page WordSection30
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection30
	{page:WordSection30;}
@page WordSection31
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection31
	{page:WordSection31;}
@page WordSection32
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection32
	{page:WordSection32;}
@page WordSection33
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection33
	{page:WordSection33;}
@page WordSection34
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection34
	{page:WordSection34;}
@page WordSection35
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection35
	{page:WordSection35;}
@page WordSection36
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection36
	{page:WordSection36;}
@page WordSection37
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection37
	{page:WordSection37;}
@page WordSection38
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection38
	{page:WordSection38;}
@page WordSection39
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection39
	{page:WordSection39;}
@page WordSection40
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection40
	{page:WordSection40;}
@page WordSection41
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection41
	{page:WordSection41;}
@page WordSection42
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection42
	{page:WordSection42;}
@page WordSection43
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection43
	{page:WordSection43;}
@page WordSection44
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection44
	{page:WordSection44;}
@page WordSection45
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection45
	{page:WordSection45;}
@page WordSection46
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection46
	{page:WordSection46;}
@page WordSection47
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection47
	{page:WordSection47;}
@page WordSection48
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection48
	{page:WordSection48;}
@page WordSection49
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection49
	{page:WordSection49;}
@page WordSection50
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection50
	{page:WordSection50;}
@page WordSection51
	{size:595.25pt 841.85pt;
	margin:56.7pt 56.7pt 56.7pt 56.7pt;}
div.WordSection51
	{page:WordSection51;}
 /* List Definitions */
 ol
	{margin-bottom:0in;}
ul
	{margin-bottom:0in;}
-->
</style>

</head>

<body lang="RU" link="blue" vlink="purple" id="n7">

<div class="WordSection1" id="n8">

<p class="MsoTitle" id="n9">МИНЕЯ ПРАЗДНИЧНАЯ</p>

<h3 id="n10"><a name="_ОГЛАВЛЕНИЕ" id="n11"></a>ОГЛАВЛЕНИЕ</h3>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n12"><span style="color:red" id="n13">8 сентября.</span> <a href="#_РОЖДЕСТВО_ПРЕСВЯТЫЯ_ВЛАДЫЧИЦЫ" id="n14"><span style="color:windowtext;
text-decoration:none" id="n15">Рождество Пресвятыя Богородицы</span></a>....................<span style="color:red" id="n16">4</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n17"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n18">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n19"> <a href="#_НА_МАЛЕЙ_ВЕЧЕРНИ" id="n20"><span style="color:windowtext;text-decoration:none" id="n21">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n22">•</span> <a href="#_НА_ВЕЛИЦЕЙ_ВЕЧЕРНИ" id="n23"><span style="color:windowtext;text-decoration:none" id="n24">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n25">•</span> <a href="#_НА_УТРЕНИ" id="n26"><span style="color:windowtext;
text-decoration:none" id="n27">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n28">•</span>
<a href="#_НА_ЛИТУРГИИ" id="n29"><span style="color:windowtext;text-decoration:none" id="n30">На литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n31"><span style="color:red" id="n32">14 сентября.</span> <a href="#_ВСЕМИРНОЕ_ВОЗДВИЖЕНИЕ_ЧЕСТНАГО" id="n33"><span style="color:windowtext;
text-decoration:none" id="n34">Воздвижение честнаго и животворящаго Креста</span></a>....................<span style="color:red" id="n35">18</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n36"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n37">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n38"> <a href="#_НА_МАЛЕЙ_ВЕЧЕРНИ_1" id="n39"><span style="color:windowtext;text-decoration:none" id="n40">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n41">•</span> <a href="#_НА_ВЕЛИЦЕЙ_ВЕЧЕРНИ_1" id="n42"><span style="color:windowtext;text-decoration:none" id="n43">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n44">•</span> <a href="#_НА_УТРЕНИ_1" id="n45"><span style="color:windowtext;
text-decoration:none" id="n46">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n47">•</span>
<a href="#_НА_ЛИТУРГИИ_1" id="n48"><span style="color:windowtext;text-decoration:none" id="n49">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n50"><span style="color:red" id="n51">21 сентября.</span> <a href="#_ОТДАНИЕ_ПРАЗДНИКА_ВСЕМИ́РНАГО" id="n52"><span style="color:windowtext;
text-decoration:none" id="n53">Обретение мощей Димитрия Ростовскаго</span></a>....................<span style="color:red" id="n54">33</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n55"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n56">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n57"> <a href="#_НА_МАЛЕЙ_ВЕЧЕРНИ_2" id="n58"><span style="color:windowtext;text-decoration:none" id="n59">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n60">•</span> <a href="#_НА_ВЕЛИЦЕЙ_ВЕЧЕРНИ_2" id="n61"><span style="color:windowtext;text-decoration:none" id="n62">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n63">•</span> <a href="#_НА_УТРЕНИ_2" id="n64"><span style="color:windowtext;
text-decoration:none" id="n65">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n66">•</span>
<a href="#_НА_ЛИТУРГИИ_2" id="n67"><span style="color:windowtext;text-decoration:none" id="n68">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n69"><span style="color:red" id="n70">25 сентября.</span> <a href="#_ПРЕПОДОБНАГО_ОТЦА_НАШЕГО" id="n71"><span style="color:windowtext;text-decoration:
none" id="n72">Преподобнаго Сергия Радонежскаго</span></a>....................<span style="color:red" id="n73">49</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n74"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n75">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n76"> <a href="#_НА_МАЛЕЙ_ВЕЧЕРНИ_13" id="n77"><span style="color:windowtext;text-decoration:none" id="n78">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n79">•</span> <a href="#_НА_ВЕЛИЦЕЙ_ВЕЧЕРНИ_27" id="n80"><span style="color:windowtext;text-decoration:none" id="n81">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n82">•</span> <a href="#_НА_УТРЕНИ_33" id="n83"><span style="color:windowtext;
text-decoration:none" id="n84">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n85">•</span>
<a href="#_НА_ЛИТУРГИИ_31" id="n86"><span style="color:windowtext;text-decoration:none" id="n87">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n88"><span style="color:red" id="n89">26 сентября.</span> <a href="#_СВЯТАГО_АПОСТОЛА_И" id="n90"><span style="color:windowtext;text-decoration:none" id="n91">Преставление
Апостола и Евангелиста Иоанна Богослова</span></a>....................<span style="color:red" id="n92">66</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n93"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n94">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n95"> <a href="#_НА_МАЛЕЙ_ВЕЧЕРНИ_14" id="n96"><span style="color:windowtext;text-decoration:none" id="n97">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n98">•</span> <a href="#_НА_ВЕЛИЦЕЙ_ВЕЧЕРНИ_28" id="n99"><span style="color:windowtext;text-decoration:none" id="n100">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n101">•</span> <a href="#_НА_УТРЕНИ_34" id="n102"><span style="color:windowtext;
text-decoration:none" id="n103">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n104">•</span>
<a href="#_НА_ЛИТУРГИИ_32" id="n105"><span style="color:windowtext;text-decoration:none" id="n106">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n107"><span style="color:red" id="n108">1 октября.</span> <a href="#_ПОКРОВ_ПРЕСВЯТЫЯ_ВЛАДЫЧИЦЫ" id="n109"><span style="color:windowtext;text-decoration:
none" id="n110">Покров Пресвятыя Богородицы</span></a>....................<span style="color:red" id="n111">82</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n112"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n113">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n114"> <a href="#_НА_МАЛОЙ_ВЕЧЕРНИ" id="n115"><span style="color:windowtext;text-decoration:none" id="n116">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n117">•</span> <a href="#_НА_ВЕЛИЦЕЙ_ВЕЧЕРНИ_3" id="n118"><span style="color:windowtext;text-decoration:none" id="n119">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n120">•</span> <a href="#_НА_УТРЕНИ_3" id="n121"><span style="color:windowtext;
text-decoration:none" id="n122">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n123">•</span>
<a href="#_НА_ЛИТУРГИИ_3" id="n124"><span style="color:windowtext;text-decoration:none" id="n125">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n126"><span style="color:red" id="n127">10 октября.</span> <a href="#_ПРЕПОДОБНАГО_АМВРОСИЯ,_СТАРЦА" id="n128"><span style="color:windowtext;
text-decoration:none" id="n129">Преподобнаго Амвросия Оптинскаго</span></a>....................<span style="color:red" id="n130">93</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n131"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n132">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n133"> <a href="#_НА_ВЕЛИЦЕЙ_ВЕЧЕРНИ_4" id="n134"><span style="color:windowtext;text-decoration:none" id="n135">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n136">•</span> <a href="#_НА_УТРЕНИ_4" id="n137"><span style="color:windowtext;
text-decoration:none" id="n138">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n139">•</span>
<a href="#_НА_ЛИТУРГИИ_4" id="n140"><span style="color:windowtext;text-decoration:none" id="n141">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n142"><span style="color:red" id="n143">Неделя ближайшая к 11 октября.</span>
<a href="#_СВЯТЫХ_ОТЕЦ_СЕДМАГО" id="n144"><span style="color:windowtext;text-decoration:
none" id="n145">Свв. отец Седьмаго Вселенскаго Собора</span></a>....................<span style="color:red" id="n146">106</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n147"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n148">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n149"> <a href="#_В_СУББОТУ_НА" id="n150"><span style="color:windowtext;text-decoration:none" id="n151">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n152">•</span> <a href="#_НА_ВЕЛИЦЕЙ_ВЕЧЕРНИ_5" id="n153"><span style="color:windowtext;text-decoration:none" id="n154">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n155">•</span> <a href="#_НА_УТРЕНИ_5" id="n156"><span style="color:windowtext;
text-decoration:none" id="n157">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n158">•</span>
<a href="#_НА_ЛИТУРГИИ_5" id="n159"><span style="color:windowtext;text-decoration:none" id="n160">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n161"><span style="color:red" id="n162">22 октября.</span> <a href="#_ПРАЗДНОВАНИЕ_ПРЕСВЯТЕЙ_БОГОРОДИЦЕ" id="n163"><span style="color:windowtext;
text-decoration:none" id="n164">Казанской иконы Пресвятой Богородицы</span></a>....................<span style="color:red" id="n165">115</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n166"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n167">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n168"> <a href="#_НА_ВЕЛИЦЕЙ_ВЕЧЕРНИ_6" id="n169"><span style="color:windowtext;text-decoration:none" id="n170">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n171">•</span> <a href="#_НА_УТРЕНИ_6" id="n172"><span style="color:windowtext;
text-decoration:none" id="n173">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n174">•</span>
<a href="#_НА_ЛИТУРГИИ_6" id="n175"><span style="color:windowtext;text-decoration:none" id="n176">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n177"><span style="color:red" id="n178">26 октября.</span> <a href="#_СВЯТАГО_ВЕЛИКОМУЧЕНИКА_ДИМИТРИЯ" id="n179"><span style="color:windowtext;
text-decoration:none" id="n180">Великомученика Димитрия Солунскаго</span></a>....................<span style="color:red" id="n181">128</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n182"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n183">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n184"> <a href="#_НА_МАЛОЙ_ВЕЧЕРНИ_1" id="n185"><span style="color:windowtext;text-decoration:none" id="n186">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n187">•</span> <a href="#_НА_ВЕЛИЦЕЙ_ВЕЧЕРНИ_7" id="n188"><span style="color:windowtext;text-decoration:none" id="n189">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n190">•</span> <a href="#_НА_УТРЕНИ_7" id="n191"><span style="color:windowtext;
text-decoration:none" id="n192">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n193">•</span>
<a href="#_НА_ЛИТУРГИИ_7" id="n194"><span style="color:windowtext;text-decoration:none" id="n195">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n196"><span style="color:red" id="n197">8 ноября.</span> <a href="#_СОБОР_СВЯТАГО_АРХИСТРАТИГА" id="n198"><span style="color:windowtext;text-decoration:
none" id="n199">Собор святаго Архистратига Михаила</span></a>....................<span style="color:red" id="n200">147</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n201"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n202">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n203"> <a href="#_НА_МАЛЕЙ_ВЕЧЕРНИ_15" id="n204"><span style="color:windowtext;text-decoration:none" id="n205">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n206">•</span> <a href="#_НА_ВЕЛИЦЕЙ_ВЕЧЕРНИ_29" id="n207"><span style="color:windowtext;text-decoration:none" id="n208">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n209">•</span> <a href="#_НА_УТРЕНИ_35" id="n210"><span style="color:windowtext;
text-decoration:none" id="n211">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n212">•</span>
<a href="#_НА_ЛИТУРГИИ_33" id="n213"><span style="color:windowtext;text-decoration:none" id="n214">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n215"><span style="color:red" id="n216">19 ноября.</span> <a href="#_СВЯТИТЕЛЯ_ФИЛАРЕТА,_МИТРОПОЛИТА" id="n217"><span style="color:windowtext;
text-decoration:none" id="n218">Свт. Филарета, митр. Московскаго и Коломенскаго</span></a>....................<span style="color:red" id="n219">162</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n220"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n221">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n222"> <a href="#_НА_МАЛЕЙ_ВЕЧЕРНИ_3" id="n223"><span style="color:windowtext;text-decoration:none" id="n224">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n225">•</span> <a href="#_НА_ВЕЛИЦЕЙ_ВЕЧЕРНИ_8" id="n226"><span style="color:windowtext;text-decoration:none" id="n227">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n228">•</span> <a href="#_НА_УТРЕНИ_8" id="n229"><span style="color:windowtext;
text-decoration:none" id="n230">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n231">•</span>
<a href="#_НА_ЛИТУРГИИ_8" id="n232"><span style="color:windowtext;text-decoration:none" id="n233">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n234"><span style="color:red" id="n235">21 ноября.</span> <a href="#_ВВЕДЕНИЕ_(ВХОД)_ВО" id="n236"><span style="color:windowtext;text-decoration:none" id="n237">Введение
во храм Пресвятыя Богородицы</span></a>....................<span style="color:red" id="n238">174</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n239"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n240">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n241"> <a href="#_НА_МАЛЕЙ_ВЕЧЕРНИ_4" id="n242"><span style="color:windowtext;text-decoration:none" id="n243">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n244">•</span> <a href="#_НА_ВЕЛИЦЕЙ_ВЕЧЕРНИ_9" id="n245"><span style="color:windowtext;text-decoration:none" id="n246">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n247">•</span> <a href="#_НА_УТРЕНИ_9" id="n248"><span style="color:windowtext;
text-decoration:none" id="n249">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n250">•</span>
<a href="#_НА_ЛИТУРГИИ_9" id="n251"><span style="color:windowtext;text-decoration:none" id="n252">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n253"><span style="color:red" id="n254">6 декабря.</span> <a href="#_ИЖЕ_ВО_СВЯТЫХ" id="n255"><span style="color:windowtext;text-decoration:none" id="n256">Отца
нашего Николая, архиепископа Мир Ликийских</span></a>....................<span style="color:red" id="n257">191</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n258"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n259">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n260"> <a href="#_НА_МАЛОЙ_ВЕЧЕРНИ_2" id="n261"><span style="color:windowtext;text-decoration:none" id="n262">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n263">•</span> <a href="#_НА_ВЕЛИЦЕЙ_ВЕЧЕРНИ_10" id="n264"><span style="color:windowtext;text-decoration:none" id="n265">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n266">•</span> <a href="#_НА_УТРЕНИ_10" id="n267"><span style="color:windowtext;
text-decoration:none" id="n268">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n269">•</span>
<a href="#_НА_ЛИТУРГИИ_10" id="n270"><span style="color:windowtext;text-decoration:none" id="n271">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n272"><a href="#_НЕДЕЛЯ_СВЯТЫХ_ПРАОТЕЦ" id="n273"><span style="color:
red;text-decoration:none" id="n274">Н</span><span style="color:windowtext;text-decoration:
none" id="n275">еделя святых праотец</span></a>....................<span style="color:red" id="n276">210</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n277"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n278">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n279"> <a href="#_НА_ВЕЛИЦЕЙ_ВЕЧЕРНИ_11" id="n280"><span style="color:windowtext;text-decoration:none" id="n281">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n282">•</span> <a href="#_НА_УТРЕНИ_11" id="n283"><span style="color:windowtext;
text-decoration:none" id="n284">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n285">•</span>
<a href="#_НА_ЛИТУРГИИ_11" id="n286"><span style="color:windowtext;text-decoration:none" id="n287">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n288"><a href="#_НЕДЕЛЯ_ПРЕД_РОЖДЕСТВОМ" id="n289"><span style="color:red;text-decoration:none" id="n290">Н</span><span style="color:windowtext;
text-decoration:none" id="n291">еделя пред Рождеством Христовым, святых отец</span></a>....................<span style="color:red" id="n292">219</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n293"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n294">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n295"> <a href="#_НА_ВЕЛИЦЕЙ_ВЕЧЕРНИ_12" id="n296"><span style="color:windowtext;text-decoration:none" id="n297">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n298">•</span> <a href="#_НА_УТРЕНИ_12" id="n299"><span style="color:windowtext;
text-decoration:none" id="n300">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n301">•</span>
<a href="#_НА_ЛИТУРГИИ_12" id="n302"><span style="color:windowtext;text-decoration:none" id="n303">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n304"><span style="color:red" id="n305">24 декабря.</span> <a href="#_ПРЕДПРАЗДНСТВО_РОЖДЕСТВА_ХРИСТОВА," id="n306"><span style="color:windowtext;
text-decoration:none" id="n307">Предпразднство Рождества Христова</span></a>....................<span style="color:red" id="n308">234</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n309"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n310">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n311"> <a href="#_НА_ВЕЧЕРНИ" id="n312"><span style="color:windowtext;text-decoration:none" id="n313">На вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n314">•</span> <a href="#_НА_ПОВЕЧЕРИИ" id="n315"><span style="color:windowtext;
text-decoration:none" id="n316">На повечерии</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n317">•</span>
<a href="#_НА_УТРЕНИ_13" id="n318"><span style="color:windowtext;text-decoration:none" id="n319">На
утрени</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt;page-break-after:avoid" id="n320"><span style="color:red" id="n321">25 декабря.</span>
<a href="#_ЕЖЕ_ПО_ПЛОТИ" id="n322"><span style="color:windowtext;text-decoration:none" id="n323">Рождество
Господа нашего Иисуса Христа</span></a>....................<span style="color:red" id="n324">245</span></p>

<p class="MsoNormal" style="margin-top:3.0pt;margin-right:0in;margin-bottom:0in;
margin-left:42.55pt;margin-bottom:.0001pt;text-indent:0in" id="n325"><span style="font-size:9.0pt;font-family:&quot;Arial&quot;,&quot;sans-serif&quot;;color:red" id="n326">•</span><span style="font-size:9.0pt;font-family:&quot;Arial&quot;,&quot;sans-serif&quot;" id="n327"> <a href="#_ПОСЛЕДОВАНИЕ_ЧАСОВ,_ПЕВАЕМЫХ" id="n328"><span style="color:windowtext;text-decoration:
none" id="n329">Час первый</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n330">•</span> <a href="#_ЧАС_ТРЕТИЙ" id="n331"><span style="color:windowtext;text-decoration:none" id="n332">Час третий</span></a>&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n333">•</span> <a href="#_И_ГЛАГОЛЕМ_ЧАС" id="n334"><span style="color:windowtext;
text-decoration:none" id="n335">Час шестый</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n336">•</span>
<a href="#_ТАЖЕ_ЧАС_ДЕВЯТЫЙ" id="n337"><span style="color:windowtext;text-decoration:
none" id="n338">Час девятый</span></a>&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n339">•</span> <a href="#_ИЗОБРАЗИТЕЛЬНЫЕ" id="n340"><span style="color:windowtext;text-decoration:none" id="n341">Изобразительные</span></a></span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n342"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n343">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n344"> <a href="#_НА_ВЕЛИЦЕЙ_ВЕЧЕРНИ_13" id="n345"><span style="color:windowtext;text-decoration:none" id="n346">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n347">•</span> <a href="#_НА_УТРЕНИ_14" id="n348"><span style="color:windowtext;
text-decoration:none" id="n349">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n350">•</span>
<a href="#_НА_ЛИТУРГИИ_13" id="n351"><span style="color:windowtext;text-decoration:none" id="n352">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt;page-break-after:avoid" id="n353"><span style="color:red" id="n354">26 декабря.</span>
<a href="#_СОБОР_ПРЕСВЯТЫЯ_БОГОРОДИЦЫ" id="n355"><span style="color:windowtext;
text-decoration:none" id="n356">Собор Пресвятой Богородицы</span></a>....................<span style="color:red" id="n357">279</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n358"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n359">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n360"> <a href="#_ВЕЧЕРНЯ" id="n361"><span style="color:windowtext;
text-decoration:none" id="n362">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n363">•</span> <a href="#_НА_УТРЕНИ_18" id="n364"><span style="color:windowtext;
text-decoration:none" id="n365">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n366">•</span>
<a href="#_НА_ЛИТУРГИИ_16" id="n367"><span style="color:windowtext;text-decoration:none" id="n368">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt;page-break-after:avoid" id="n369"><a href="#_НЕДЕЛЯ_ПО_РОЖДЕСТВЕ" id="n370"><span style="color:red;text-decoration:none" id="n371">Н</span><span style="color:windowtext;
text-decoration:none" id="n372">еделя по Рождестве Христовом</span></a>....................<span style="color:red" id="n373">284</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n374"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n375">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n376"> <a href="#_НА_ВЕЛИЦЕЙ_ВЕЧЕРНИ_15" id="n377"><span style="color:windowtext;text-decoration:none" id="n378">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n379">•</span> <a href="#_НА_УТРЕНИ_19" id="n380"><span style="color:windowtext;
text-decoration:none" id="n381">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n382">•</span>
<a href="#_НА_ЛИТУРГИИ_17" id="n383"><span style="color:windowtext;text-decoration:none" id="n384">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt;page-break-after:avoid" id="n385"><span style="color:red" id="n386">1 января.</span>
<a href="#_ЕЖЕ_ПО_ПЛОТИ_1" id="n387"><span style="color:windowtext;text-decoration:none" id="n388">Обрезание
Господне и память свт. Василия Великого</span></a>....................<span style="color:red" id="n389">295</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n390"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n391">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n392"> <a href="#_НА_МАЛОЙ_ВЕЧЕРНИ_3" id="n393"><span style="color:windowtext;text-decoration:none" id="n394">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n395">•</span> <a href="#_НА_ВЕЛИЦЕЙ_ВЕЧЕРНИ_14" id="n396"><span style="color:windowtext;text-decoration:none" id="n397">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n398">•</span> <a href="#_НА_УТРЕНИ_17" id="n399"><span style="color:windowtext;
text-decoration:none" id="n400">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n401">•</span>
<a href="#_НА_ЛИТУРГИИ_15" id="n402"><span style="color:windowtext;text-decoration:none" id="n403">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt;page-break-after:avoid" id="n404"><span style="color:red" id="n405">5 января.</span>
<a href="#_ПРЕДПРАЗДНСТВО_ПРОСВЕЩЕНИЯ_И" id="n406"><span style="color:windowtext;
text-decoration:none" id="n407">Предпразднство Просвещения</span></a>....................<span style="color:red" id="n408">311</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n409"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n410">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n411"> <a href="#_НА_ВЕЧЕРНИ_1" id="n412"><span style="color:windowtext;text-decoration:none" id="n413">На вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n414">•</span> <a href="#_НА_ПОВЕЧЕРИИ_1" id="n415"><span style="color:windowtext;
text-decoration:none" id="n416">На повечерии</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n417">•</span>
<a href="#_НА_УТРЕНИ_16" id="n418"><span style="color:windowtext;text-decoration:none" id="n419">На
утрени</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n420"><span style="color:red" id="n421">6 января.</span> <a href="#_СВЯТОЕ_БОГОЯВЛЕНИЕ._КРЕЩЕНИЕ" id="n422"><span style="color:windowtext;text-decoration:
none" id="n423">Святое Богоявление</span></a>....................<span style="color:red" id="n424">324</span></p>

<p class="MsoNormal" style="margin-top:3.0pt;margin-right:0in;margin-bottom:0in;
margin-left:42.55pt;margin-bottom:.0001pt;text-indent:0in" id="n425"><span style="font-size:9.0pt;font-family:&quot;Arial&quot;,&quot;sans-serif&quot;;color:red" id="n426">•</span><span style="font-size:9.0pt;font-family:&quot;Arial&quot;,&quot;sans-serif&quot;" id="n427"> <a href="#_ПОСЛЕДОВАНИЕ_ЧАСОВ,_ПЕВАЕМЫХ_1" id="n428"><span style="color:windowtext;
text-decoration:none" id="n429">Час первый</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n430">•</span>
<a href="#_ЧАС_ТРЕТИЙ_1" id="n431"><span style="color:windowtext;text-decoration:none" id="n432">Час
третий</span></a>&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n433">•</span> <a href="#_И_ГЛАГОЛЕМ_ЧАС_1" id="n434"><span style="color:windowtext;text-decoration:none" id="n435">Час
шестый</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n436">•</span> <a href="#_ТАЖЕ_ЧАС_ДЕВЯТЫЙ_1" id="n437"><span style="color:windowtext;text-decoration:none" id="n438">Час
девятый</span></a>&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n439">•</span> <a href="#_ИЗОБРАЗИТЕЛЬНЫЕ_1" id="n440"><span style="color:windowtext;text-decoration:none" id="n441">Изобразительные</span></a></span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n442"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n443">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n444"> <a href="#_СВЯТОЕ_БОГОЯВЛЕНИЕ._КРЕЩЕНИЕ_1" id="n445"><span style="color:windowtext;text-decoration:none" id="n446">На велицей вечерни</span></a>&nbsp;&nbsp;&nbsp;&nbsp;&nbsp; <span style="color:red" id="n447">•</span> <a href="#_НА_ОСВЯЩЕНИИ_ВОДЫ" id="n448"><span style="color:windowtext;text-decoration:none" id="n449">На освящении воды</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n450">•</span> <a href="#_НА_УТРЕНИ_15" id="n451"><span style="color:windowtext;
text-decoration:none" id="n452">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n453">•</span>
<a href="#_НА_ЛИТУРГИИ_14" id="n454"><span style="color:windowtext;text-decoration:none" id="n455">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n456"><span style="color:red" id="n457">2 февраля.</span> <a href="#_СРЕТЕНИЕ_ГОСПОДА_БОГА" id="n458"><span style="color:windowtext;text-decoration:
none" id="n459">Сретение Господа нашего Иисуса Христа</span></a>....................<span style="color:red" id="n460">364</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n461"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n462">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n463"> <a href="#_НА_МАЛЕЙ_ВЕЧЕРНИ_12" id="n464"><span style="color:windowtext;text-decoration:none" id="n465">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n466">•</span> <a href="#_НА_ВЕЛИЦЕЙ_ВЕЧЕРНИ_25" id="n467"><span style="color:windowtext;text-decoration:none" id="n468">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n469">•</span> <a href="#_НА_УТРЕНИ_31" id="n470"><span style="color:windowtext;
text-decoration:none" id="n471">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n472">•</span>
<a href="#_НА_ЛИТУРГИИ_29" id="n473"><span style="color:windowtext;text-decoration:none" id="n474">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n475"><span style="color:red" id="n476">24 февраля.</span> <a href="#_ПЕРВОЕ_И_ВТОРОЕ" id="n477"><span style="color:windowtext;text-decoration:none" id="n478">Первое
и второе обретение честныя главы Предтечевы</span></a>....................<span style="color:red" id="n479">377</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n480"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n481">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n482"> <a href="#_НА_ВЕЛИЦЕЙ_ВЕЧЕРНИ_24" id="n483"><span style="color:windowtext;text-decoration:none" id="n484">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n485">•</span> <a href="#_НА_УТРЕНИ_30" id="n486"><span style="color:windowtext;
text-decoration:none" id="n487">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n488">•</span>
<a href="#_НА_ЛИТУРГИИ_28" id="n489"><span style="color:windowtext;text-decoration:none" id="n490">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt;page-break-after:avoid" id="n491"><span style="color:red" id="n492">9 марта.</span>
<a href="#_СВЯТЫХ_40_МУЧЕНИК," id="n493"><span style="color:windowtext;text-decoration:
none" id="n494">Святых сорока мученик Севастийских</span></a>....................<span style="color:red" id="n495">387</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n496"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n497">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n498"> <a href="#_ВЕЧЕР_1" id="n499"><span style="color:windowtext;
text-decoration:none" id="n500">На вечерни</span></a>&nbsp;&nbsp;&nbsp; <span style="color:red" id="n501">•</span>
<a href="#_НА_УТРЕНИ_36" id="n502"><span style="color:windowtext;text-decoration:none" id="n503">На
утрени</span></a>&nbsp;&nbsp;&nbsp;&nbsp;&nbsp; <span style="color:red" id="n504">•</span> <a href="#_В_ТОЙЖЕ_ДЕНЬ" id="n505"><span style="color:windowtext;text-decoration:none" id="n506">В тойже день на вечерни</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n507"><span style="color:red" id="n508">25 марта.</span> <a href="#_БЛАГОВЕЩЕНИЕ_ПРЕСВЯТЫЯ_ВЛАДЫЧИЦЫ" id="n509"><span style="color:windowtext;
text-decoration:none" id="n510">Благовещение Пресвятыя Богородицы</span></a>....................<span style="color:red" id="n511">400</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n512"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n513">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n514"> <a href="#_НА_МАЛЕЙ_ВЕЧЕРНИ_11" id="n515"><span style="color:windowtext;text-decoration:none" id="n516">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n517">•</span> <a href="#_НА_ВЕЛИЦЕЙ_ВЕЧЕРНИ_23" id="n518"><span style="color:windowtext;text-decoration:none" id="n519">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n520">•</span> <a href="#_НА_УТРЕНИ_29" id="n521"><span style="color:windowtext;
text-decoration:none" id="n522">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n523">•</span>
<a href="#_НА_ЛИТУРГИИ_27" id="n524"><span style="color:windowtext;text-decoration:none" id="n525">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n526"><span style="color:red" id="n527">8 мая.</span> <a href="#_СВЯТАГО,_СЛАВНАГО,_ВСЕХВАЛЬНАГО" id="n528"><span style="color:windowtext;
text-decoration:none" id="n529">Апостола и Евангелиста Иоанна Богослова</span></a>....................<span style="color:red" id="n530">415</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n531"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n532">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n533"> <a href="#_НА_МАЛОЙ_ВЕЧЕРНИ_5" id="n534"><span style="color:windowtext;text-decoration:none" id="n535">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n536">•</span> <a href="#_НА_ВЕЛИЦЕЙ_ВЕЧЕРНИ_30" id="n537"><span style="color:windowtext;text-decoration:none" id="n538">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n539">•</span> <a href="#_НА_УТРЕНИ_37" id="n540"><span style="color:windowtext;
text-decoration:none" id="n541">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n542">•</span>
<a href="#_НА_ЛИТУРГИИ_34" id="n543"><span style="color:windowtext;text-decoration:none" id="n544">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n545"><span style="color:red" id="n546">9 мая.</span> <a href="#_ИЖЕ_ВО_СВЯТЫХ_1" id="n547"><span style="color:windowtext;text-decoration:none" id="n548">Пренесeние
мощeй свт. Николая Мир Ликийскаго</span></a>....................<span style="color:red" id="n549">428</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n550"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n551">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n552"> <a href="#_НА_ВЕЧЕРНИ_2" id="n553"><span style="color:windowtext;text-decoration:none" id="n554">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n555">•</span> <a href="#_НА_УТРЕНИ_38" id="n556"><span style="color:windowtext;
text-decoration:none" id="n557">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n558">•</span>
<a href="#_НА_ЛИТУРГИИ_35" id="n559"><span style="color:windowtext;text-decoration:none" id="n560">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n561"><span style="color:red" id="n562">25 мая.</span> <a href="#_ТРЕТИЕ_ОБРЕТЕНИЕ_ЧЕСТНЫЯ" id="n563"><span style="color:windowtext;text-decoration:
none" id="n564">Третие обретение честныя главы Иоанна Предтечи</span></a>....................<span style="color:red" id="n565">440</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n566"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n567">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n568"> <a href="#_ВЕЧЕР_2" id="n569"><span style="color:windowtext;
text-decoration:none" id="n570">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n571">•</span> <a href="#_НА_УТРЕНИ_39" id="n572"><span style="color:windowtext;
text-decoration:none" id="n573">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n574">•</span>
<a href="#_НА_ЛИТУРГИИ_36" id="n575"><span style="color:windowtext;text-decoration:none" id="n576">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n577"><span style="color:red" id="n578">24 июня.</span> <a href="#_РОЖДЕСТВО_ЧЕСТНАГО_СЛАВНАГО" id="n579"><span style="color:windowtext;text-decoration:
none" id="n580">Рождество святаго пророка, Предтечи и Крестителя Иоанна</span></a>....................<span style="color:red" id="n581">451</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n582"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n583">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n584"> <a href="#_НА_МАЛЕЙ_ВЕЧЕРНИ_10" id="n585"><span style="color:windowtext;text-decoration:none" id="n586">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n587">•</span> <a href="#_НА_ВЕЛИЦЕЙ_ВЕЧЕРНИ_22" id="n588"><span style="color:windowtext;text-decoration:none" id="n589">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n590">•</span> <a href="#_НА_УТРЕНИ_28" id="n591"><span style="color:windowtext;
text-decoration:none" id="n592">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n593">•</span>
<a href="#_НА_ЛИТУРГИИ_26" id="n594"><span style="color:windowtext;text-decoration:none" id="n595">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n596"><span style="color:red" id="n597">29 июня.</span> <a href="#_СВЯТЫХ_СЛАВНЫХ_И" id="n598"><span style="color:windowtext;text-decoration:none" id="n599">Святых
и первоверховных апостол Петра и Павла</span></a>....................<span style="color:red" id="n600">466</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n601"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n602">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n603"> <a href="#_НА_МАЛЕЙ_ВЕЧЕРНИ_9" id="n604"><span style="color:windowtext;text-decoration:none" id="n605">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n606">•</span> <a href="#_НА_ВЕЛИЦЕЙ_ВЕЧЕРНИ_21" id="n607"><span style="color:windowtext;text-decoration:none" id="n608">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n609">•</span> <a href="#_НА_УТРЕНИ_27" id="n610"><span style="color:windowtext;
text-decoration:none" id="n611">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n612">•</span>
<a href="#_НА_ЛИТУРГИИ_25" id="n613"><span style="color:windowtext;text-decoration:none" id="n614">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n615"><span style="color:red" id="n616">15 июля.</span> <a href="#_СВЯТАГО_РАВНОАПОСТОЛЬНОГО_ВЕЛИКОГО" id="n617"><span style="color:windowtext;
text-decoration:none" id="n618">Великаго князя Владимира</span></a>....................<span style="color:red" id="n619">481</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n620"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n621">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n622"> <a href="#_НA_МАЛОЙ_ВЕЧЕРНИ" id="n623"><span style="color:windowtext;text-decoration:none" id="n624">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n625">•</span> <a href="#_НА_ВЕЛИЦЕЙ_ВЕЧЕРНИ_26" id="n626"><span style="color:windowtext;text-decoration:none" id="n627">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n628">•</span> <a href="#_НА_УТРЕНИ_32" id="n629"><span style="color:windowtext;
text-decoration:none" id="n630">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n631">•</span>
<a href="#_НА_ЛИТУРГИИ_30" id="n632"><span style="color:windowtext;text-decoration:none" id="n633">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n634"><span style="color:red" id="n635">Неделя ближайшая к 16 июля.</span>
<a href="#_СВЯТЫХ_ОТЕЦ_ВСЕЛЕНСКИХ" id="n636"><span style="color:windowtext;text-decoration:
none" id="n637">Святых отец шести Вселенских Соборов</span></a>....................<span style="color:red" id="n638">495</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n639"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n640">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n641"> <a href="#_НА_ВЕЛИЦЕЙ_ВЕЧЕРНИ_20" id="n642"><span style="color:windowtext;text-decoration:none" id="n643">На велицей вечерни</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n644">•</span> <a href="#_НА_УТРЕНИ_26" id="n645"><span style="color:windowtext;
text-decoration:none" id="n646">На утрени</span></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n647">•</span>
<a href="#_НА_ЛИТУРГИИ_24" id="n648"><span style="color:windowtext;text-decoration:none" id="n649">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n650"><span style="color:red" id="n651">20 июля.</span> <a href="#_СВЯТАГО_СЛАВНАГО_ПРОРОКА" id="n652"><span style="color:windowtext;text-decoration:
none" id="n653">Святаго славнаго пророка Илии</span></a>....................<span style="color:red" id="n654">506</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n655"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n656">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n657"> <a href="#_НА_МАЛЕЙ_ВЕЧЕРНИ_8" id="n658"><span style="color:windowtext;text-decoration:none" id="n659">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n660">•</span> <a href="#_НА_ВЕЛИЦЕЙ_ВЕЧЕРНИ_19" id="n661"><span style="color:windowtext;text-decoration:none" id="n662">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n663">•</span> <a href="#_НА_УТРЕНИ_25" id="n664"><span style="color:windowtext;
text-decoration:none" id="n665">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n666">•</span>
<a href="#_НА_ЛИТУРГИИ_23" id="n667"><span style="color:windowtext;text-decoration:none" id="n668">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n669"><span style="color:red" id="n670">27 июля.</span> <a href="#_СВЯТАГО_ВЕЛИКОМУЧЕНИКА_И" id="n671"><span style="color:windowtext;text-decoration:
none" id="n672">Святаго великомученика и целителя Пантелеимона</span></a>....................<span style="color:red" id="n673">522</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n674"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n675">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n676"> <a href="#_НА_МАЛЕЙ_ВЕЧЕРНИ_7" id="n677"><span style="color:windowtext;text-decoration:none" id="n678">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n679">•</span> <a href="#_НА_ВЕЛИЦОЙ_ВЕЧЕРНИ" id="n680"><span style="color:windowtext;text-decoration:none" id="n681">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n682">•</span> <a href="#_НА_УТРЕНИ_24" id="n683"><span style="color:windowtext;
text-decoration:none" id="n684">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n685">•</span>
<a href="#_НА_ЛИТУРГИИ_22" id="n686"><span style="color:windowtext;text-decoration:none" id="n687">На
литургии</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n688"><span style="color:red" id="n689">1 августа.</span> <a href="#_ПРОИСХОЖДЕНИЕ_ЧЕСТНЫХ_ДРЕВ" id="n690"><span style="color:windowtext;text-decoration:
none" id="n691">Изнесение древ Животворящаго Креста Господня</span></a>....................<span style="color:red" id="n692">537</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n693"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n694">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n695"> <a href="#_ВЕЧЕР" id="n696"><span style="color:windowtext;
text-decoration:none" id="n697">На вечерни</span></a>&nbsp;&nbsp;&nbsp; <span style="color:red" id="n698">•</span>
<a href="#_НА_УТРЕНИ_23" id="n699"><span style="color:windowtext;text-decoration:none" id="n700">На
утрени</span></a>&nbsp;&nbsp;&nbsp;&nbsp;&nbsp; <span style="color:red" id="n701">•</span> <a href="#_НА_ЛИТУРГИИ_21" id="n702"><span style="color:windowtext;text-decoration:none" id="n703">На
литургии</span></a>&nbsp;&nbsp;&nbsp;&nbsp;&nbsp;&nbsp;&nbsp; <span style="color:red" id="n704">•</span> <a href="#_НА_ВОДООСВЯЩЕНИИ" id="n705"><span style="color:windowtext;text-decoration:none" id="n706">На
освящении воды</span></a></span></p>

<p class="MsoNormal" align="left" style="margin-top:6.0pt;margin-right:0in;
margin-bottom:0in;margin-left:42.5pt;margin-bottom:.0001pt;text-align:left;
text-indent:-21.25pt" id="n707"><span style="color:red" id="n708">6 августа.</span> <a href="#_СВЯТОЕ_ПРЕОБРАЖЕНИЕ_ГОСПОДА" id="n709"><span style="color:windowtext;text-decoration:
none" id="n710">Преображение Господа нашего Иисуса Христа</span></a>....................<span style="color:red" id="n711">557</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n712"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n713">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n714"> <a href="#_НА_МАЛОЙ_ВЕЧЕРНИ_4" id="n715"><span style="color:windowtext;text-decoration:none" id="n716">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n717">•</span> <a href="#_НА_ВЕЛИЦЕЙ_ВЕЧЕРНИ_16" id="n718"><span style="color:windowtext;text-decoration:none" id="n719">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n720">•</span> <a href="#_НА_УТРЕНИ_20" id="n721"><span style="color:windowtext;
text-decoration:none" id="n722">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n723">•</span>
<a href="#_НА_ЛИТУРГИИ_18" id="n724"><span style="color:windowtext;text-decoration:none" id="n725">На
литургии</span></a></span></p>

<p class="MsoNormal" align="left" style="margin-top:6.0pt;text-align:left;
page-break-after:avoid" id="n726"><span style="color:red" id="n727">15 августа.</span> <a href="#_УСПЕНИЕ_ПРЕСВЯТЫЯ_СЛАВНЫЯ" id="n728"><span style="color:windowtext;text-decoration:
none" id="n729">Успение Пресвятыя Богородицы</span></a>....................<span style="color:red" id="n730">571</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n731"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n732">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n733"> <a href="#_НА_МАЛЕЙ_ВЕЧЕРНИ_6" id="n734"><span style="color:windowtext;text-decoration:none" id="n735">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n736">•</span> <a href="#_НА_ВЕЛИЦЕЙ_ВЕЧЕРНИ_17" id="n737"><span style="color:windowtext;text-decoration:none" id="n738">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n739">•</span> <a href="#_НА_УТРЕНИ_21" id="n740"><span style="color:windowtext;
text-decoration:none" id="n741">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n742">•</span>
<a href="#_НА_ЛИТУРГИИ_19" id="n743"><span style="color:windowtext;text-decoration:none" id="n744">На
литургии</span></a></span></p>

<p class="MsoNormal" style="margin-top:6.0pt;page-break-after:avoid" id="n745"><span style="color:red" id="n746">29 августа.</span> <a href="#_УСЕКНОВЕНИЕ_ЧЕСТНЫЯ_ГЛАВЫ" id="n747"><span style="color:windowtext;text-decoration:none" id="n748">Усекновение главы Иоанна Предтечи</span></a>....................<span style="color:red" id="n749">584</span></p>

<p class="MsoNormal" style="margin-top:3.0pt;margin-right:0in;margin-bottom:6.0pt;
margin-left:42.55pt;text-indent:0in" id="n750"><span style="font-size:9.0pt;font-family:
&quot;Arial&quot;,&quot;sans-serif&quot;;color:red" id="n751">•</span><span style="font-size:9.0pt;
font-family:&quot;Arial&quot;,&quot;sans-serif&quot;" id="n752"> <a href="#_НА_МАЛЕЙ_ВЕЧЕРНИ_5" id="n753"><span style="color:windowtext;text-decoration:none" id="n754">На малей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n755">•</span> <a href="#_НА_ВЕЛИЦЕЙ_ВЕЧЕРНИ_18" id="n756"><span style="color:windowtext;text-decoration:none" id="n757">На велицей вечерни</span></a>&nbsp;&nbsp;&nbsp;&nbsp;&nbsp;&nbsp; <span style="color:red" id="n758">•</span> <a href="#_НА_УТРЕНИ_22" id="n759"><span style="color:windowtext;
text-decoration:none" id="n760">На утрени</span></a>&nbsp;&nbsp;&nbsp;&nbsp;&nbsp; <span style="color:red" id="n761">•</span>
<a href="#_НА_ЛИТУРГИИ_20" id="n762"><span style="color:windowtext;text-decoration:none" id="n763">На
литургии</span></a></span></p>

<p class="MsoNormal" id="n764">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n765"><br clear="all" style="page-break-before:always" id="n766">
</span>

<div class="WordSection2" id="n767">

<p class="MsoNormal" align="right" style="text-align:right" id="n768"><a name="_Ref139421659" id="n769"><span style="color:red" id="n770">Месяца сентября в 8-й день</span></a></p>

<h1 id="n771"><a name="_РОЖДЕСТВО_ПРЕСВЯТЫЯ_ВЛАДЫЧИЦЫ" id="n772"></a>РОЖДЕСТВО<br id="n773">
ПРЕСВЯТЫЯ ВЛАДЫЧИЦЫ НАШЕЯ<br id="n774">
БОГОРОДИЦЫ И ПРИСНОДЕВЫ МАРИИ</h1>

<h2 id="n775"><a name="_НА_МАЛЕЙ_ВЕЧЕРНИ" id="n776"></a>НА МАЛЕЙ ВЕЧЕРНИ</h2>

<h3 id="n777">На Го́споди, воззва́х: стихиры на 4. Глас 1.<br id="n778">
Подобен: Небе́сных чино́в:</h3>

<p class="MsoNormal" id="n779"><span style="color:red" id="n780">И</span>оаки́м и А́нна торжествуют,
/ Нача́ток ро́ждше на́шего спасе́ния, / еди́ну Богоро́дицу,
/ с ни́миже и мы пра́зднуем днесь, / от ко́рене о́наго Иессе́ева
/ блажа́ще Де́ву Чи́стую.</p>

<p class="MsoNormal" id="n781"><span style="color:red" id="n782">О</span>т А́нны днесь цвет, / сад
Богода́нный, / Богоро́дица прозябе́, спасе́ние челове́ков,
/ из Нея́же всех Зижди́тель ро́ждься па́че ума́, / Ада́мову
очища́ет, я́ко Благ, / всю скве́рну бла́гостию.</p>

<p class="MsoNormal" id="n783"><span style="color:red" id="n784">К</span>то дово́льно по досто́инству
пе́ти возмо́жет / от А́нны неизрече́нно младе́нствующую
Де́ву? / Го́ры у́бо и хо́лми, сла́дость иска́пайте
днесь: / всех бо жизнь и очище́ние / млеко́м пита́ется, / Богоро́дица
Чи́стая.</p>

<p class="MsoNormal" id="n785"><span style="color:red" id="n786">Я́</span>же пре́жде непло́дная
страна / зе́млю плодоно́сну ражда́ет / и, от непло́дныя утро́бы
плод свят да́вши, млеко́м пита́ет. / Чу́до стра́шно! Пита́тельница
Жи́зни на́шея, / Я́же Небе́сный Хлеб во чре́ве прие́мши,
/ млеко́м от сосцу́ пита́ется.</p>

<p class="MsoNormal" id="n787"><span style="color:red" id="n788">Слава, и ныне, глас 4: </span>Всечестно́е
Твое́ рождество́, / Пресвята́я Де́во Чи́стая, / А́нгелов
мно́жество на Небеси́ / и челове́ческий род на земли́, ублажа́ем,
/ я́ко Ма́ти была́ еси́ Творца́ всех, Христа́ Бо́га.
/ Того́ моля́щи о нас не преста́й, мо́лимся, / и́же на
Тя по Бо́зе упова́ние поло́жших, / Богоро́дице Всепе́тая
и Неискусобра́чная.</p>

<h3 id="n789">Hа стиховне стихиры, глас 2.<br id="n790">
Подобен: До́ме Евфра́фов:</h3>

<p class="MsoNormal" id="n791"><span style="color:red" id="n792">Р</span>а́дуйся, Иоаки́ме,
и А́нно: / ра́дуйтеся, я́ко ра́дости / и спасе́ния Хода́таица,
/ от непло́дове Де́ва, / нам ражда́ется.</p>

<p class="MsoNormal" id="n793"><span style="color:red" id="n794">Стих:</span> <b id="n795">Слы́ши, Дщи, и виждь,
</b><b id="n796">/ и приклони́ у́хо Твое́.</b></p>

<p class="MsoNormal" id="n797"><span style="color:red" id="n798">Т</span>ы еди́на земны́х /
показа́лася еси́ спасе́ние, / я́ко ро́ждши Сло́во,
/ па́че сло́ва и естества́: / тем Тя ублажа́ем.</p>

<p class="MsoNormal" id="n799"><span style="color:red" id="n800">Стих:</span> <b id="n801">Лицу́ Твоему́
помо́лятся </b><b id="n802">/ бога́тии лю́дстии.</b></p>

<p class="MsoNormal" id="n803"><span style="color:red" id="n804">О</span>тложи́, Ада́ме и Е́во,
/ вся́ку печа́ль: / Ма́ти бо Ра́дости / от непло́дове /
пресла́вно прозяба́ет днесь.</p>

<h4 id="n805">Слава, и ныне, подобен тойже:</h4>

<p class="MsoNormal" id="n806"><span style="color:red" id="n807">Х</span>рам Бо́жий, / Еди́на
Богоро́дица, / от непло́дове / и неражда́ющия происхо́дит, /
и ра́дуется Ада́м, взыва́я.</p>

<h3 id="n808">Тропарь, глас 4:</h3>

<p class="MsoNormal" id="n809"><span style="color:red" id="n810">Р</span>ождество́ Твое́, Богоро́дице
Де́во, / ра́дость возвести́ всей вселе́нней: / из Тебе́
бо возсия́ Со́лнце Пра́вды, Христо́с Бог наш, / и, разруши́в
кля́тву, даде́ благослове́ние, / и, упраздни́в смерть, дарова́
нам живо́т ве́чный.</p>

<h2 id="n811"><a name="_НА_ВЕЛИЦЕЙ_ВЕЧЕРНИ" id="n812"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n813"><span style="color:red" id="n814">Стихословим </span>Блаже́н муж:<span style="color:red" id="n815"> 1-й антифон.</span></p>

<h3 id="n816">На Го́споди, воззва́х: стихиры на 8, глас 6,<br id="n817">
самогласны. Сергиа Патриарха:</h3>

<p class="MsoNormal" id="n818"><span style="color:red" id="n819">Д</span>несь И́же на разу́мных
Престо́лех почива́яй Бог / Престо́л свят на земли́ Себе́
предугото́ва: / утверди́вый му́дростию Небеса́ / Не́бо
одушевле́нное человеколю́бием соде́ла, / от непло́днаго бо ко́рене
/ сад живоно́сен израсти́ нам, Ма́терь Свою́, / И́же чуде́с
Бог / и ненаде́ющихся наде́жда, / Го́споди, сла́ва Тебе́.</p>

<p class="MsoNormal" id="n820"><span style="color:red" id="n821">С</span>ей день Госпо́день, / ра́дуйтеся,
лю́дие: / се бо Све́та черто́г / и кни́га Сло́ва Живо́тнаго
/ из утро́бы произы́де, / и Я́же к восто́ком дверь, ро́ждшися,
/ ожида́ет вхо́да Святи́теля вели́каго, / eди́на и Eди́наго
вводя́щи Христа́ во вселе́нную, / во спасе́ние душ на́ших.</p>

<p class="MsoNormal" id="n822"><span style="color:red" id="n823">А́</span>ще и Боже́ственным
хоте́нием / све́тлыя непло́дны жeны́ прозябо́ша, / но всех
Мари́я рожде́нных боголе́пно превозсия́: / я́ко, от непло́дныя
пресла́вно ро́ждшися ма́тере, / породи́ пло́тию всех Бо́га,
/ па́че eстества́ от безсе́менныя утро́бы; / eди́на дверь
Eдиноро́днаго Сы́на Бо́жия, / Ю́же проше́д, заключе́нну
сохрани́ / и, вся му́дре устро́ив, я́ко весть Сам, / всем челове́ком
спасе́ние соде́ла. <span style="color:red" id="n824">(2)</span></p>

<h4 id="n825">Стефана Святоградца:</h4>

<p class="MsoNormal" id="n826"><span style="color:red" id="n827">Д</span>несь непло́дная врата́
отверза́ются, / и дверь деви́ческая Боже́ственная предгряде́т,
/ днесь плод ражда́ти благода́ть начина́ет, / явля́ющи ми́ру
Бо́жию Ма́терь, / Éюже земна́я с Небе́сными совокупля́ются,
/ во спасе́ние душ на́ших. <span style="color:red" id="n828">(2)</span></p>

<p class="MsoNormal" id="n829"><span style="color:red" id="n830">Д</span>несь всеми́рныя ра́дости
провозвеще́ние, / днесь возве́яша ве́три, / спасе́ния провозве́стницы,
/ eстества́ на́шего разреша́ется непло́дство: / непло́ды
бо ма́ти показу́ется / де́вствующия и по рождестве́ Зижди́телеве,
/ из Нея́же чу́ждее присвоя́ет И́же eстество́м Бог / и
заблу́ждшим Пло́тию спасе́ние содева́ет, / Христо́с Человеколю́бец,
/ и Изба́витель душ на́ших.</p>

<p class="MsoNormal" id="n831"><span style="color:red" id="n832">Д</span>несь непло́дная А́нна
ражда́ет Богоoтрокови́цу, / от всех родо́в произбра́нную / в
жили́ще всех Царя́ и Зижди́теля, Христа́ Бо́га, / во исполне́ние
Боже́ственнаго смотре́ния, / и́мже назда́хомся, земноро́днии,
/ и обнови́хомся от тли к жи́зни неконе́чней.</p>

<p class="MsoNormal" id="n833"><span style="color:red" id="n834">Слава, и ныне, 1-ю стихиру: </span>Днесь
И́же на разу́мных Престо́лех почива́яй Бог / Престо́л свят
на земли́ Себе́ предугото́ва: / утверди́вый му́дростию
Небеса́ / Не́бо одушевле́нное человеколю́бием соде́ла,
/ от непло́днаго бо ко́рене / сад живоно́сен израсти́ нам, Ма́терь
Свою́, / И́же чуде́с Бог / и ненаде́ющихся наде́жда, /
Го́споди, сла́ва Тебе́.</p>

<p class="MsoNormal" id="n835"><span style="color:red" id="n836">Вход. Прокимен дне.</span></p>

<h3 id="n837">Бытия́ чте́ние.</h3>

<p class="MsoNormal" id="n838"><span style="color:red" id="n839">И</span>зы́де Иа́ков от студенца́
кля́твеннаго и и́де в Харра́нь. И обре́те ме́сто, и спа
та́мо: за́йде бо со́лнце, и взят от ка́мения ме́ста того́,
и положи́ возгла́вие себе́, и спа на ме́сте о́ном. И сон
ви́де. И се ле́ствица, утвержде́на на земли́, eя́же глава́
досяза́ше до небе́с, и А́нгели Бо́жии восхожда́ху и низхожда́ху
по ней. Госпо́дь же утвержда́шеся на ней, и рече́: Аз Бог Авраа́мов,
отца́ твоего́, и Бог Исаа́ков, не бо́йся: земля́, иде́же
ты спи́ши на ней, тебе́ дам ю́ и се́мени твоему́. И бу́дет
се́мя твое́, я́ко песо́к земны́й, и распространи́тся
на мо́ре, и ли́ву, и се́вер, и на восто́ки; и возблагословя́тся
о тебе́ вся коле́на земна́я и о се́мени твое́м. И се Аз
с тобо́ю, сохраня́яй тя на вся́ком пути́, а́може а́ще
по́йдеши. И возвращу́ тя в зе́млю сию́, я́ко не и́мам
тебе́ оста́вити, до́ндеже сотвори́ти Ми вся, ели́ка глаго́лах
тебе́. И воста́ Иа́ков от сна своего́, и рече́: я́ко
eсть Госпо́дь на ме́сте сем, аз же не ве́дех. И убоя́ся, и рече́:
я́ко стра́шно ме́сто сие́; несть сие́, но дом Бо́жий
и сия́ врата́ Небе́сная.</p>

<p class="MsoNormal" align="right" style="text-align:right" id="n840"><span style="font-size:
8.0pt;color:red" id="n841">Быт 28:10–17</span></p>

<h3 id="n842">Прoро́чества Иезеки́илева чте́ние.</h3>

<p class="MsoNormal" id="n843"><span style="color:red" id="n844">Т</span>а́ко глаго́лет Госпо́дь:
бу́дет от дне осма́го и про́чее, сотворя́т иере́и на олтари́
всесожже́ния ва́шего и я́же спасе́ния ва́шего, и прииму́
вы, глаго́лет Адонаи́ Госпо́дь. И обрати́ мя на путь врат святы́х
вне́шних, зря́щих на восто́ки, и сия́ бя́ху затворе́на.
И рече́ Госпо́дь ко мне: врата́ сия́ затворе́на бу́дут
и не отве́рзутся, и никто́же про́йдет сквозе́ их; я́ко
Госпо́дь Бог Изра́илев про́йдет и́ми, и бу́дут затворе́на.
Я́ко Игу́мен ся́дет в них сне́сти хлеб, по пути́ Ела́мских
врат вни́дет и по пути́ его́ изы́дет. И введе́ мя по пути́
врат святы́х, су́щих к се́веру, пря́мо хра́му, и ви́дех,
и се испо́лнь сла́вы храм Госпо́день.</p>

<p class="MsoNormal" align="right" style="text-align:right" id="n845"><span style="font-size:
8.0pt;color:red" id="n846">Иез 43:27; 44:1–4</span></p>

<h3 id="n847">При́тчей чте́ние.</h3>

<p class="MsoNormal" id="n848"><span style="color:red" id="n849">П</span>рему́дрость созда́
Себе́ дом и утверди́ столпо́в седмь. Закла́ Своя́ же́ртвенная,
и раствори́ в ча́ши Свое́й вино́, и угото́ва Свою́
трапе́зу. Посла́ Своя́ рабы́, созыва́ющи с высо́ким
пропове́данием на ча́шу, глаго́лющи: И́же есть безу́мен,
да уклони́тся ко Мне. И тре́бующим ума́ рече́: Прииди́те,
яди́те Мой хлеб, и пи́йте вино́, е́же раствори́х вам. Оста́вите
безу́мие и жи́ви бу́дете, и взыщи́те ра́зума, да поживете́,
и испра́вите ра́зум в ве́дении. Наказу́яй злы́я прии́мет
себе́ безче́стие, облича́яй же нечести́ваго опоро́чит себе́:
обличе́ния бо нечести́вому ра́ны ему́. Не облича́й злых,
да не возненави́дят тебе́. Облича́й прему́дра, и возлю́бит
тя. Даждь прему́дрому вину́, и прему́дрший бу́дет. Сказу́й
пра́ведному, и приложи́т приима́ти. Нача́ло прему́дрости
страх Госпо́день и сове́т святы́х ра́зум: разуме́ти бо
зако́н по́мысла есть блага́го. Сим бо о́бразом мно́гое
поживе́ши вре́мя, и приложа́тся тебе́ ле́та живота́.</p>

<p class="MsoNormal" align="right" style="text-align:right" id="n850"><span style="font-size:
8.0pt;color:red" id="n851">Притч 9:1–11</span></p>

<h3 id="n852">На литии стихиры, глас 1, самогласны.<br id="n853">
Стефана Святоградца:</h3>

<p class="MsoNormal" id="n854"><span style="color:red" id="n855">Н</span>ача́ло на́шего спасе́ния,
лю́дие, днесь бысть: / се бо пронарече́нная от родо́в дре́вних
/ Ма́ти и Де́ва и прия́телище Бо́жие / от непло́дове роди́тися
происхо́дит, / цвет от Иессе́я и от ко́рене eго́ жезл прозябе́.
/ Да ра́дуется Адам пра́oтец, / и Éва да весели́тся ра́достию,
/ се бо созда́нная от ребра́ Ада́мова Дщерь и Вну́ку блажи́т
я́вственне: / роди́ся бо мне, рече, избавле́ние, / eго́же ра́ди
от уз а́довых свобожду́ся. / Да ра́дуется Дави́д, бия́
в гу́сли, / и да благослови́т Бо́га, / се бо Де́ва происхо́дит
от утро́бы непло́дныя, / ко спасе́нию душ на́ших.</p>

<h4 id="n856">Глас 2:</h4>

<p class="MsoNormal" id="n857"><span style="color:red" id="n858">П</span>рииди́те, любоде́вственнии
вси / и чистоты́ рачи́телие, / прииди́те, подыми́те любо́вию
де́вства похвалу́, / от ка́мене тве́рдаго теку́щий исто́чник
жи́зни / и от безча́дствующия купину́ невеще́ственнаго Oгня́,
/ очища́ющаго и просвеща́ющаго ду́ши на́ша.</p>

<h4 id="n859">Анатолия Патриарха:</h4>

<p class="MsoNormal" id="n860"><span style="color:red" id="n861">Ч</span>то шум пра́зднующих бывает?
/ Иоаки́м и А́нна торжеству́ют та́йно: / ра́дуйтеся с на́ми,
глаго́люще, Ада́ме и Éво, днесь, / я́ко и́мже дре́вле
преступле́нием затвори́ша рай, / плод благосла́вен нам даде́ся,
/ Богоoтрокови́ца Мари́я, / отверза́ющи eго́ всем вход.</p>

<p class="MsoNormal" id="n862"><span style="color:red" id="n863">П</span>ронарече́нная всех Цари́ца,
/ Бо́жие oби́телище, / от непло́дныя днесь утро́бы про́йде
А́нны сла́вныя, / Присносу́щнаго Существа́ Боже́ственное
пребыва́лище, / Éюже безсту́дный ад попра́ся / и всеро́дная
Éва в тве́рдую жизнь вво́дится. / Той досто́йно возопии́м:
/ блаже́нна Ты в жена́х, и Плод чре́ва Твоего́ благослове́н.</p>

<h4 id="n864">Слава, и ныне, глас 8. Сергия Патриарха:</h4>

<p class="MsoNormal" id="n865"><span style="color:red" id="n866">В</span> благознамени́тый день пра́здника
на́шего / востру́бим духо́вною цевни́цею: / Я́же бо от
се́мене Дави́дова, днесь ражда́ется Ма́ти Живота́, / тьму
разреша́ющи, / Ада́мово обновле́ние, и Éвино воззва́ние,
/ и нетле́ния исто́чник, тли премене́ние, / Eя́же ра́ди
мы обожи́хомся / и от сме́рти изба́влени бы́хом, / и возопии́м
Той с Гаврии́лом, ве́рнии: / ра́дуйся, Благода́тная, Госпо́дь
с Тобо́ю, / Тебе́ ра́ди да́руя нам ве́лию ми́лость.</p>

<h3 id="n867">На стиховне стихиры, глас 4, самогласны.<br id="n868">
Германа Патриарха:</h3>

<p class="MsoNormal" id="n869"><span style="color:red" id="n870">В</span>семи́рная ра́дость
от пра́ведных возсия́ нам, / от Иоаки́ма и А́нны, Всепе́тая
Де́ва, / Я́же премно́гия ра́ди чистоты́ / храм Бо́жий
одушевле́нный быва́ет / и eди́на вои́стинну Богоро́дица
познава́ется. / Тоя́ моли́твами, Христе́ Бо́же, / мир ми́ру
низпосли́ / и душа́м на́шим ве́лию ми́лость.</p>

<p class="MsoNormal" id="n871"><span style="color:red" id="n872">Стих:</span> <b id="n873">Слы́ши, Дщи, и виждь,
</b><b id="n874">/ и приклони́ у́хо Твое́.</b></p>

<p class="MsoNormal" id="n875"><span style="color:red" id="n876">А́</span>нгеловым прорече́нием
/ плод пречи́ст от Иоаки́ма и А́нны, пра́ведников, / днесь произы́де
Де́ва, / не́бо и престо́л Бо́жий, / и прия́телище Чистоты́,
/ ра́дость провозвеща́ющи всему́ ми́ру, / живота́ на́шего
Хода́таица, / кля́твы отъя́тие, благослове́ния пода́ние.
/ Тем в рождестве́ Твое́м, Де́во Богозва́нная, / ми́ру
мир испроси́ / и душа́м на́шим ве́лию ми́лость.</p>

<p class="MsoNormal" id="n877"><span style="color:red" id="n878">Стих:</span> <b id="n879">Лицу́ Твоему́
помо́лятся </b><b id="n880">/ бога́тии лю́дстии.</b></p>

<p class="MsoNormal" id="n881"><span style="color:red" id="n882">Н</span>епло́ды безча́дная
А́нна / днесь рука́ми да воспле́щет све́тло, / да светлоно́сят
зeмна́я, ца́рие да игра́ют, / святи́телие во благослове́ниих
да веселя́тся, / да пра́зднует весь мир: / се бо Цари́ца и непоро́чная
Неве́ста Óтча / от ко́рене Иессе́ева прозябе́. / Ктому́
жены́ в печа́лех не родя́т чад: / Ра́дость бо процвете́,
и Живо́т всем челове́ком в ми́ре жи́тельствует. / И ктому́
да́ры Иоаки́мовы не возвраща́ются, / рыда́ние бо А́нны
в ра́дость преложи́ся: / сра́дуйтеся мне, глаго́лющи, весь избра́нный
Изра́иль, / се бо даде́ ми Госпо́дь одушевле́нную пала́ту
/ Боже́ственныя сла́вы Eго́, / во óбщее весе́лие и ра́дость
/ и спасе́ние душ на́ших.</p>

<h4 id="n883">Слава, и ныне, глас 8. Сергия Патриарха:</h4>

<p class="MsoNormal" id="n884"><span style="color:red" id="n885">П</span>рииди́те, вси ве́рнии,
к Де́ве теце́м: / се бо ражда́ется Я́же пре́жде чре́ва
предви́денная Бо́га на́шего Ма́ти, / де́вства сосу́д,
Ааро́нов прозя́бший жезл от ко́рене Иессе́ева, / проро́ческое
пропове́дание / и пра́ведных Иоаки́ма и А́нны прозябе́ние.
/ Ражда́ется у́бо, и мир с Не́ю обновля́ется. / Ражда́ется,
и Це́рковь во свое́ благоле́пие украша́ется. / Храм святы́й,
Божества́ прия́телище, / де́вственный сосу́д, ца́рский
черто́г, / в не́мже пресла́вное неизрече́ннаго соедине́ния,
соше́дшихся во Христе́ eсте́ств, / соверше́нное соде́яся
та́инство. / Eму́же покланя́ющеся, / воспева́ем Де́вы Всенепоро́чныя
рождество́.</p>

<h3 id="n886">На благословении хлебов тропарь, глас 4:</h3>

<p class="MsoNormal" id="n887"><span style="color:red" id="n888">Р</span>ождество́ Твое́, Богоро́дице
Де́во, / ра́дость возвести́ всей вселе́нней: / из Тебе́
бо возсия́ Со́лнце Пра́вды, Христо́с Бог наш, / и, разруши́в
кля́тву, даде́ благослове́ние, / и, упраздни́в смерть, дарова́
нам живо́т ве́чный.<span style="color:red" id="n889"> (3)</span></p>

<h2 id="n890"><a name="_НА_УТРЕНИ" id="n891"></a>НА УТРЕНИ</h2>

<h3 id="n892">На Бог Госпо́дь:<br id="n893">
тропарь праздника, трижды, глас 4:</h3>

<p class="MsoNormal" id="n894"><span style="color:red" id="n895">Р</span>ождество́ Твое́, Богоро́дице
Де́во, / ра́дость возвести́ всей вселе́нней: / из Тебе́
бо возсия́ Со́лнце Пра́вды, Христо́с Бог наш, / и, разруши́в
кля́тву, даде́ благослове́ние, / и, упраздни́в смерть, дарова́
нам живо́т ве́чный.<span style="color:red" id="n896"> (3)</span></p>

<h3 id="n897">По 1-м стихословии седален, глас 4.<br id="n898">
Подобен: Удиви́ся Ио́сиф:</h3>

<p class="MsoNormal" id="n899"><span style="color:red" id="n900">В</span>озопи́й, Дави́де, что
кля́тся тебе́ Бог? / Я́же мне кля́тся, рече́, и испо́лни
уже́: / от плода́ чре́ва моего́ да́вый Деви́цу, /
из Нея́же Соде́тель Христо́с, Но́вый Ада́м роди́ся,
Царь на престо́ле мое́м; / и ца́рствует днесь, име́яй Ца́рство
недви́жимо. / Непло́ды ражда́ет Богоро́дицу и Пита́тельницу
Жи́зни на́шея.</p>

<p class="MsoNormal" id="n901"><span style="color:red" id="n902">Сла́ва, и ны́не, тойже. И чтение
праздника.</span></p>

<h3 id="n903">По 2-м стихословии седален, глас 4.<br id="n904">
Подобен: Удиви́ся Ио́сиф:</h3>

<p class="MsoNormal" id="n905"><span style="color:red" id="n906">О</span>т ко́рене Иессе́ева
и от чресл Дави́довых / Богоотрокови́ца Мариа́м ражда́ется днесь
нам; / ра́достию бо ра́дуются вся́ческая и обновля́ются. / Сра́дуйтеся
ку́пно, Не́бо и земля́, / восхвали́те Ю́, оте́чествия
язы́к! Иоаки́м весели́тся, и А́нна торжеству́ет, зову́щи:
/ непло́ды ражда́ет Богоро́дицу и Пита́тальницу Жи́зни
на́шея.</p>

<p class="MsoNormal" id="n907"><span style="color:red" id="n908">Сла́ва, и ны́не, тойже.</span></p>

<h3 id="n909">Величание:</h3>

<p class="MsoNormal" id="n910"><span style="color:red" id="n911">В</span>елича́ем Тя, / Пресвята́я
Де́во, / и чтим святы́х Твои́х роди́телей, / и всесла́вное
сла́вим / рождество́ Твое́.</p>

<h3 id="n912">Псалом избранный.</h3>

<p class="MsoNormal" id="n913"><span style="font-size:8.0pt;color:red" id="n914">Лик 1:</span> Помяни́,
Го́споди, Дави́да и всю кро́тость его́. <span style="font-size:8.0pt;color:red" id="n915">2:</span> Я́ко кля́тся Го́сподеви,
обеща́ся Бо́гу Иа́ковлю. <span style="font-size:8.0pt;
color:red" id="n916">1:</span> Се, слы́шахом я́ во Евфра́фе, обрето́хом
я́ в поля́х дубра́вы. <span style="font-size:8.0pt;color:red" id="n917">2:</span>
Пресла́вная глаго́лашася о тебе́, гра́де Бо́жий. <span style="font-size:8.0pt;color:red" id="n918">1:</span> Бог посреде́ его́, и не подви́жится.
<span style="font-size:8.0pt;color:red" id="n919">2:</span> Кля́тся Госпо́дь Дави́ду
и́стиною, и не отве́ржется ея́. <span style="font-size:8.0pt;
color:red" id="n920">1:</span> От плода́ чре́ва твоего́ посажду́ на престо́ле
твое́м. <span style="font-size:8.0pt;color:red" id="n921">2:</span> Я́ко избра́
Госпо́дь Сио́на, изво́ли его́ в жили́ще себе́. <span style="font-size:8.0pt;color:red" id="n922">1:</span> Освяти́л есть селе́ние Свое́
Вы́шний. <span style="font-size:8.0pt;color:red" id="n923">2:</span> Святы́ня и
велеле́пота во святи́ле его́. <span style="font-size:8.0pt;
color:red" id="n924">1:</span> Свят храм твой, ди́вен в пра́вде. <span style="font-size:8.0pt;color:red" id="n925">2:</span> До́му Твоему́ подоба́ет
святы́ня, Го́споди, в долготу́ дней. <span style="font-size:
8.0pt;color:red" id="n926">1:</span> Помяну́ и́мя Твое́ во вся́ком ро́де
и ро́де. <span style="font-size:8.0pt;color:red" id="n927">2:</span> Благослове́н
Госпо́дь во век, и в век ве́ка.</p>

<p class="MsoNormal" id="n928"><span style="color:red" id="n929">Сла́ва, и ны́не:</span> Аллилу́иа,<span style="color:red" id="n930"> трижды.</span></p>

<h3 id="n931">По полиелеи седален, глас 8.<br id="n932">
Подобен: Повеле́нное та́йно:</h3>

<p class="MsoNormal" id="n933"><span style="color:red" id="n934">Д</span>а ра́дуется Не́бо,
и земля́ да весели́тся: / Бо́жие бо не́бо на земли́ роди́ся,
Богоневе́стная Сия́, от обетова́ния. / Непло́ды Младе́нца
дои́т Мари́ю, и ра́дуется о рождестве́ Иоаки́м: / жезл,
глаго́ля, роди́ся мне, / из него́же Цвет Христо́с прозябе́,
/ из ко́рене Дави́дова. / Вои́стину чу́до пресла́вно!</p>

<p class="MsoNormal" id="n935"><span style="color:red" id="n936">Слава, и ныне, глас тойже:</span> Обнови́ся,
Ада́ме, ра́дуйся, Е́во, весели́ся, Дави́де, благоду́шствуй
А́нно, / и́бо Ма́ти Зижди́теля твоего́ ражда́ется
пресла́вно; / лику́ет, обно́вльшися, вся земля́ / и ра́дуется,
оде́яна во оде́жду; / всяк язы́к, лику́я, да вопие́т Мари́и:
/ блаже́н дом Дави́дов, я́ко пита́ет Пита́тельницу Жи́зни
на́шея.</p>

<p class="MsoNormal" id="n937"><span style="color:red" id="n938">И чтем слово Григория иеромонаха.</span></p>

<h3 id="n939">Степенна, 1-й антифон 4-го гласа:</h3>

<p class="MsoNormal" id="n940"><span style="color:red" id="n941">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n942"><span style="color:red" id="n943">Н</span>енави́дящии Сио́на,
/ посрами́теся от Го́спода, / я́ко трава́ бо огне́м /
бу́дете изсо́хше.</p>

<p class="MsoNormal" id="n944"><span style="color:red" id="n945">Сла́ва, и ны́не:</span> Святы́м
Ду́хом / вся́ка душа́ живи́тся, / и чистото́ю возвыша́ется,
/ светле́ется Тро́ическим Еди́нством священнота́йне.</p>

<h3 id="n946">Прокимен, глас 4:</h3>

<p class="MsoNormal" id="n947"><span style="color:red" id="n948">П</span>омяну́ и́мя Твое́
/ во вся́ком ро́де и ро́де. <span style="color:red" id="n949">Стих:</span>
Отры́гну се́рдце мое сло́во бла́го, глаго́лю аз дела́
моя Царе́ви.</p>

<p class="MsoNormal" id="n950"><span style="color:red" id="n951">Другий прокимен:</span> Вся́кое
дыха́ние / да хва́лит Го́спода. <span style="color:red" id="n952">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n953">Евангелие от Луки, зачало 4.</h3>

<p class="MsoNormal" id="n954"><span style="color:red" id="n955">В</span>о дни о́ны, воста́вши,
Мариа́м, и́де в го́рняя со тща́нием, во град Иу́дов. И
вни́де в дом Заха́риин, и целова́ Елисаве́т. И бысть я́ко
услы́ша Елисаве́т целова́ние Мари́ино, взыгра́ся младе́нец
во чре́ве ея́: и испо́лнися Ду́ха Свя́та Елисаве́т.
И возопи́ гла́сом ве́лиим, и рече́: благослове́на Ты в
жена́х, и благослове́н плод чре́ва Твоего́. И отку́ду мне
сие́, да прии́де Ма́ти Го́спода моего́ ко мне? Се бо, я́ко
бысть глас целова́ния Твоего́ во у́шию мое́ю, взыгра́ся
младе́нец ра́дощами во чре́ве мое́м. И блаже́нна Ве́ровавшая,
я́ко бу́дет соверше́ние глаго́ланным Ей от Го́спода. И
рече́ Мариа́м: вели́чит душа́ Моя́ Го́спода, и возра́довася
дух Мой о Бо́зе Спа́се Мое́м. Я́ко призре́ на смире́ние
Рабы́ Своея́: се бо, отны́не ублажа́т Мя вси ро́ди. Я́ко
сотвори́ Мне вели́чие Си́льный, и свя́то и́мя Его́.
Пребы́сть же Мариа́м с не́ю я́ко три ме́сяцы, и возврати́ся
в дом Свой.</p>

<p class="MsoNormal" align="right" style="text-align:right" id="n956"><span style="font-size:
8.0pt;color:red" id="n957">Лк 1:39–49, 56</span></p>

<h3 id="n958">По 50-м псалме.</h3>

<p class="MsoNormal" id="n959"><span style="color:red" id="n960">Слава:</span> Моли́твами Богоро́дицы,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n961"><span style="color:red" id="n962">И ныне, тойже.</span></p>

<p class="MsoNormal" id="n963"><span style="color:red" id="n964">И посем, глас 6: </span>Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h4 id="n965">И стихира праздника, глас 6:</h4>

<p class="MsoNormal" id="n966"><span style="color:red" id="n967">С</span>ей день Госпо́день, / ра́дуйтеся,
лю́дие: / се бо Све́та черто́г / и кни́га Сло́ва Живо́тнаго
/ из утро́бы произы́де, / и Я́же к восто́ком дверь, ро́ждшися,
/ ожида́ет вхо́да Святи́теля вели́каго, / eди́на и Eди́наго
вводя́щи Христа́ во вселе́нную, / во спасе́ние душ на́ших.</p>

<p class="MsoNormal" id="n968"><span style="color:red" id="n969">Канона два, ирмосы обоих канонов по дважды,
тропари же их на 12.</span></p>

<h3 id="n970">Канон первый, творение кир Иоанна. Глас 2.<br id="n971">
Песнь 1.</h3>

<p class="MsoNormal" id="n972"><span style="color:red" id="n973">Ирмос:</span> Гряди́те, лю́дие,
/ пои́м песнь Христу́ Бо́гу, / разде́льшему мо́ре и наста́вльшему
лю́ди, / я́же изведе́ из рабо́ты еги́петския, / я́ко
просла́вися.</p>

<p class="MsoNormal" id="n974"><span style="color:red" id="n975">Г</span>ряди́те, ве́рнии, Ду́хом
Боже́ственным ра́дующеся, / Ю́же от непло́дове днесь прише́дшую
челове́ков на спасе́ние / Присноде́ву Отрокови́цу пе́сньми
почти́м.</p>

<p class="MsoNormal" id="n976"><span style="color:red" id="n977">Р</span>а́дуйся, Чи́стая, Ма́ти
и Рабо́ Христа́ Бо́га, / Я́же пе́рвому Хода́таица
блаже́нству, / челове́ческий род, Тя вси досто́йно пе́сньми
сла́вим.</p>

<p class="MsoNormal" id="n978"><span style="color:red" id="n979">Ж</span>и́зни ражда́ется днесь
мост, / и́мже челове́цы, воззва́ние паде́ния, е́же от а́да,
обре́тшии, / Христа́ Живнода́вца пе́сньми прославля́ют.</p>

<h4 id="n980">Ин канон, кир Андрея, глас 8.<br id="n981">
Песнь 1</h4>

<p class="MsoNormal" id="n982"><span style="color:red" id="n983">Ирмос:</span> Сокруши́вшему бра́ни
мы́шцею Свое́ю / и прове́дшему Изра́иля сквозе́ Чермно́е
мо́ре / пои́м Ему́, я́ко Изба́вителю на́шему Бо́гу,
/ я́ко просла́вися.</p>

<p class="MsoNormal" id="n984"><span style="color:red" id="n985">Д</span>а ликовству́ет вся тварь,
да весели́тся же и Дави́д, / я́ко от коле́на и от се́мене
его́ произы́де жезл, / Цвет нося́щи, Го́спода, Творца́
вся́ческих.</p>

<p class="MsoNormal" id="n986"><span style="color:red" id="n987">С</span>вята́я Святы́х, во
святе́м святи́лищи Младе́нец возлага́ется / воспита́тися
от руки́ А́нгеловы. / Вси у́бо ве́рно спра́зднуим в рождестве́
Ея́.</p>

<p class="MsoNormal" id="n988"><span style="color:red" id="n989">Н</span>епло́ды неражда́ющая
А́нна, но не безча́дна Бо́гу: / се бо пронарече́ся от родо́в
Чи́стая Де́ва Ма́ти. / Те́мже естества́ израсти́ Зижди́теля
в ра́бии о́бразе.</p>

<p class="MsoNormal" id="n990"><span style="color:red" id="n991">Т</span>я, незло́бивую А́гницу,
/ А́гнца Христа́ Младе́нца от чре́ва Твоего́ приве́дшую
в на́ше существо́, / вси от А́нны рожде́нную Тя пе́сньми
почита́ем.</p>

<p class="MsoNormal" id="n992"><span style="color:red" id="n993">Троичен:</span> Три Безнача́льна
сла́влю, / Три Свя́та пою́, / Три Соприсносу́щна в Существе́
Еди́ном пропове́дую: / Еди́н бо во Отце́, и Сы́не, и Ду́се
славосло́вится Бог.</p>

<p class="MsoNormal" id="n994"><span style="color:red" id="n995">Богородичен:</span> Кто ви́де Отроча́,
Его́же не все́я Оте́ц, млеко́м пита́емое? Или́ где
ви́дена бысть Де́ва Ма́ти? / И́стинно па́че ума́ обоя́,
Богороди́тельнице Чи́стая.</p>

<p class="MsoNormal" id="n996"><span style="color:red" id="n997">Катавасия:</span> Крест начерта́в,
Моисе́й / впря́мо жезло́м Чермно́е пресече́, / Изра́илю
пешеходя́щу; / то́же обра́тно фарао́новым колесни́цам,
/ уда́рив, совокупи́, / вопреки́ написа́в непобеди́мое
ору́жие. / Тем Христу́ пои́м, Бо́гу на́шему, я́ко
просла́вися.</p>

<h3 id="n998">Песнь 3.</h3>

<p class="MsoNormal" id="n999"><span style="color:red" id="n1000">Ирмос:</span> Утверди́ нас в Тебе́,
Го́споди, / Дре́вом умерщвле́й грех, / и страх Твой всади́ /
в сердца́ нас, пою́щих Тя.</p>

<p class="MsoNormal" id="n1001"><span style="color:red" id="n1002">Н</span>епоро́чно Бо́гу пожи́вшии,
/ всех роди́сте Спасе́ние, / богому́дрии роди́теле / Зижди́теля
Ро́ждшия и Бо́га на́шего.</p>

<p class="MsoNormal" id="n1003"><span style="color:red" id="n1004">В</span>сем жизнь источа́яй Госпо́дь
/ от непло́дове произведе́ Де́ву, / в Ню́же всели́тися
изво́ли, / и по Рождестве́ сохрани́в нетле́нну.</p>

<p class="MsoNormal" id="n1005"><span style="color:red" id="n1006">А́</span>ннин плод, Мари́ю,
днесь, / Грозд ро́ждшую живоно́сный, / я́ко Богоро́дицу воспои́м,
/ Предста́тельницу же всех, и Помо́щницу.</p>

<p class="MsoNormal" id="n1007">&nbsp;</p>

<p class="MsoNormal" id="n1008"><span style="color:red" id="n1009">Ин. Ирмос:</span> Утверди́ся се́рдце
мое́ во Го́споде, / вознесе́ся рог мой в Бо́зе мое́м, /
разшири́шася на враги́ моя́ уста́ моя́, / возвесели́хся
о спасе́нии Твое́м.</p>

<p class="MsoNormal" id="n1010"><span style="color:red" id="n1011">В</span>оспита́вшися во Свята́я
Святы́х, / Де́во Пречи́стая Богоро́дице, / вы́шши яви́лася
еси́ тва́ри, / Зижди́теля пло́тию поро́ждши.</p>

<p class="MsoNormal" id="n1012"><span style="color:red" id="n1013">Б</span>лагослове́нно чре́во
твое́, целому́дренная А́нно, / плод бо израсти́ла еси́
де́вства, / Ю́же безсе́менно Пита́теля тва́ри ро́ждшую
/ и Изба́вителя Иису́са.</p>

<p class="MsoNormal" id="n1014"><span style="color:red" id="n1015">Т</span>я блажи́т, Присноде́во,
вся тварь, / от А́нны днесь ро́ждшуюся, / от ко́рене Иессе́ева
жезл, / пречи́ст цвет, Христа́, израсти́вшую.</p>

<p class="MsoNormal" id="n1016"><span style="color:red" id="n1017">Т</span>я вы́шшую всея́ тва́ри,
Богоро́дице, / показу́я, Чи́стая, Сын Твой, / е́же от А́нны
вели́чит Твое́ рождество́ / и всех весели́т днесь.</p>

<p class="MsoNormal" id="n1018"><span style="color:red" id="n1019">Троичен:</span> Тебе́ покланя́емся,
О́тче, Безнача́льне Существо́м, / пое́м Безле́тнаго Сына
Твоего / и чтем Соприсносу́щнаго Ду́ха Твоего́, / я́ко Еди́наго
Тро́е естество́м Бо́га.</p>

<p class="MsoNormal" id="n1020"><span style="color:red" id="n1021">Богородичен:</span> Светода́вца
и Нача́льника жи́зни челове́ческия ро́ждшая, Чи́стая Богоро́дице,
/ яви́лася еси́ сокро́вище жи́зни на́шея / и дверь непристу́пнаго
Све́та.</p>

<p class="MsoNormal" id="n1022"><span style="color:red" id="n1023">Катавасия:</span> Жезл во о́браз
та́йны прие́млется, / прозябе́нием бо предразсужда́ет свяще́нника;
/ неплодя́щей же пре́жде Це́ркви, / ны́не процвете́ Дре́во
Креста́, / в держа́ву и утвержде́ние.</p>

<h3 id="n1024">Седален, глас 4.<br id="n1025">
Подобен: Удиви́ся Ио́сиф:</h3>

<p class="MsoNormal" id="n1026"><span style="color:red" id="n1027">Д</span>е́ва Мари́я и Богоро́дица
и́стинно, / я́ко о́блак све́та, днесь возсия́ нам / и от
пра́ведных предгряде́т в сла́ву на́шу. / Не ктому́ Ада́м
осужда́ется, / и Е́ва от уз свободи́ся, / и сего́ ра́ди
зове́м, вопию́ще со дерзнове́нием еди́ней Чи́стей: / ра́дость
возвеща́ет рождество́ Твое́ всей вселе́нней.</p>

<p class="MsoNormal" id="n1028"><span style="color:red" id="n1029">Сла́ва, и ны́не, тойже.</span></p>

<h3 id="n1030">Песнь 4.</h3>

<p class="MsoNormal" id="n1031"><span style="color:red" id="n1032">Ирмос:</span> Услы́шах, Го́споди,
/ слух Твоего́ смотре́ния / и просла́вих Тя, / Еди́не Человеколю́бче.</p>

<p class="MsoNormal" id="n1033"><span style="color:red" id="n1034">В</span>оспева́ем Тя, Го́споди,
/ ве́рным спаси́тельное приста́нище пода́вшаго всем, / Тебе́
Ро́ждшую.</p>

<p class="MsoNormal" id="n1035"><span style="color:red" id="n1036">Т</span>я, Богоневе́сто, / похвалу́
всем Христо́с яви́ и держа́ву / пою́щим ве́рно Твое́
та́инство.</p>

<p class="MsoNormal" id="n1037"><span style="color:red" id="n1038">Н</span>еискусобра́чная Влады́чице,
/ Твои́ми моли́твами избавля́еми прегреше́ний, / благоразу́мно
вси Тя ублажа́ем.</p>

<p class="MsoNormal" id="n1039">&nbsp;</p>

<p class="MsoNormal" id="n1040"><span style="color:red" id="n1041">Ин. Ирмос:</span> Проро́к Авваку́м
у́мныма очи́ма / прови́де, Го́споди, прише́ствие Твое́,
/ тем и вопия́ше: от ю́га прии́дет Бог. / Сла́ва си́ле
Твое́й, / сла́ва снизхожде́нию Твоему́.</p>

<p class="MsoNormal" id="n1042"><span style="color:red" id="n1043">П</span>атриа́рх Иа́ков, прови́дев,
Спа́се, вели́чия я́сно строе́ния Твоего́, / вопия́ше
Ду́хом, ко Иу́де глаго́ля та́йно: / от ле́торасли возше́л
еси́, Сы́не мой, / возвеща́я Тя от Де́вы Бо́га.</p>

<p class="MsoNormal" id="n1044"><span style="color:red" id="n1045">Н</span>ы́не жезл Ааро́нов,
от ко́рене Дави́дова прозя́бший, / ны́не Де́ва Чи́стая
происхо́дит, / и сликовству́ет Не́бо и земля́, и вся оте́чествия
язы́ков, / и А́нна и Иоаки́м та́инственно.</p>

<p class="MsoNormal" id="n1046"><span style="color:red" id="n1047">Н</span>ы́не да весели́тся
Не́бо, да ра́дуется же земля́, и да лику́ет Иоаки́м и Дави́д:
/ ов у́бо я́ко роди́тель Твой, и́стинно ро́ждшия Бо́га,
/ ов же я́ко пра́отец Твой, / пропове́дая Твоя́ вели́чествия,
Чи́стая.</p>

<p class="MsoNormal" id="n1048"><span style="color:red" id="n1049">С</span>ра́дуется Тебе́ днесь,
богому́дренная А́нно, вселе́нная: / Изба́вителя бо тоя́
Ма́терь процвела́ еси́, / Ю́же от ко́рене прозя́бшую
Дави́дова, / жезл си́лы, нам нося́щую Цвет, Христа́.</p>

<p class="MsoNormal" id="n1050"><span style="color:red" id="n1051">Троичен:</span> Сла́влю Безнача́льна
Бо́га, Отца́ и Сы́на и Свята́го Ду́ха, / Единосу́щную
Тро́ицу Несозда́нную, / Е́йже предстоя́т Серафи́ми благогове́йно,
зовуще: / Свят, Свят, Свят еси́, Бо́же.</p>

<p class="MsoNormal" id="n1052"><span style="color:red" id="n1053">Богородичен:</span> Пребезнача́льное
Нача́ло нача́ло прие́млет из Тебе́, Богороди́тельнице,
плотски́м вре́менем / и пребыва́ет собезнача́льно и вопло́щься
Сло́во О́тчее и Ду́ху соприсносу́щное, / сохраня́я Боже́ственное
досто́инство.</p>

<p class="MsoNormal" id="n1054"><span style="color:red" id="n1055">Катавасия:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<h3 id="n1056">Песнь 5.</h3>

<p class="MsoNormal" id="n1057"><span style="color:red" id="n1058">Ирмос:</span> Сеннопи́санный мрак
гада́ний разори́в / и ве́рных прибы́тием и́стины, / Богоотрокови́цею,
озари́в сердца́, / и нас све́том Твои́м, Христе́, наста́ви.</p>

<p class="MsoNormal" id="n1059"><span style="color:red" id="n1060">В</span>оспои́м, лю́дие, всех
вину́ / су́щаго по нам бы́ти Вино́внаго: / Ея́же о́бразу
ра́довахуся сподобля́еми проро́цы, / явле́нное спасе́ние
от Тоя́ плодя́ще.</p>

<p class="MsoNormal" id="n1061"><span style="color:red" id="n1062">О</span>т су́ха прозябе́ние
жезла́ иере́ева / Изра́илю показа́ проразсужде́ние, / и
ны́не све́тлость прозя́бших пресла́вно све́тит, / от непло́дове
всесла́вное рожде́ние.</p>

<p class="MsoNormal" id="n1063">&nbsp;</p>

<p class="MsoNormal" id="n1064"><span style="color:red" id="n1065">Ин. Ирмос:</span> Го́споди Бо́же
наш / мир даждь нам, / Го́споди Бо́же наш, стяжи́ ны, / Го́споди,
ра́зве Тебе́ ино́го не ве́мы, / И́мя Твое́ имену́ем.</p>

<p class="MsoNormal" id="n1066"><span style="color:red" id="n1067">П</span>речи́стое Твое́ рождество́,
Де́ва Непоро́чная, несказа́нное, / и зача́тие неизглаго́ланно,
и рожде́ние Твое́, / Неве́сто неневе́стная, / Бог бо бе, весь
в мя облеки́йся.</p>

<p class="MsoNormal" id="n1068"><span style="color:red" id="n1069">Д</span>несь да веселя́тся а́нгельстии
чи́ни, / пе́сньми да лику́ют су́щии из Ада́ма: / роди́ся
бо жезл, Цвет возрасти́вший, Христа́, / Еди́наго Изба́вителя
на́шего.</p>

<p class="MsoNormal" id="n1070"><span style="color:red" id="n1071">Д</span>несь Е́ва разреша́ется
осужде́ния, / разреша́ется же и непло́дство, / и Ада́м дре́вния
кля́твы о рождестве́ Твое́м, / Тобо́ю бо от тли изба́вихомся.</p>

<p class="MsoNormal" id="n1072"><span style="color:red" id="n1073">С</span>ла́ва Тебе́, Просла́вльшему
непло́дную днесь: / роди́ бо жезл присноцвету́щий от обеща́ния,
/ от него́же прозябе́ Христо́с, / Цвет жи́зни на́шея.</p>

<p class="MsoNormal" id="n1074"><span style="color:red" id="n1075">Троичен:</span> Сла́ва Тебе́,
О́тче Святы́й, Бо́же Нерожде́нне; / сла́ва Тебе́,
Сы́не Безле́тне, Единоро́дне; / сла́ва Тебе́, Ду́ше
Боже́ственный и Сопресто́льный, / от Отца́ происходя́й и в Сы́не
пребыва́яй.</p>

<p class="MsoNormal" id="n1076"><span style="color:red" id="n1077">Богородичен:</span> Бысть чре́во
Твое́ Со́лнца носи́ло, / пребы́сть чистота́ Твоя́,
я́коже пре́жде, невреди́ма, Де́во, / Христо́с бо Со́лнце,
/ я́ко от черто́га жени́х, яви́ся из Тебе́.</p>

<p class="MsoNormal" id="n1078"><span style="color:red" id="n1079">Катавасия:</span> О треблаже́нное
Дре́во, / на не́мже распя́ся Христо́с, Царь и Госпо́дь!
/ И́мже паде́ дре́вом прельсти́вый, / Тобо́ю прельсти́вся,
/ Бо́гу пригвозди́вшуся пло́тию, / подаю́щему мир душа́м
на́шим.</p>

<h3 id="n1080">Песнь 6.</h3>

<p class="MsoNormal" id="n1081"><span style="color:red" id="n1082">Ирмос:</span> Ко Го́споду от ки́та
Ио́на возопи́: / Ты мя возведи́ из глубины́ а́да, молю́ся,
/ да я́ко Изба́вителю, во гла́се хвале́ния, / и́стины же
ду́хом пожру́ Тебе́.</p>

<p class="MsoNormal" id="n1083"><span style="color:red" id="n1084">К</span>о Го́споду в ско́рби
непло́дства возопи́ша / Богома́тере богому́дрии роди́тели
/ и Сию́ в ро́ды родо́в роди́ша, / на о́бщее спасе́ние
и похвалу́.</p>

<p class="MsoNormal" id="n1085"><span style="color:red" id="n1086">П</span>рия́ша Небе́сный дар
от Бо́га досто́ин / Богома́тере богому́дрии роди́тели,
/ саме́х Херуви́мов превы́шшее носи́ло, / Сло́ва и Зижди́теля
Роди́тельницу.</p>

<p class="MsoNormal" id="n1087">&nbsp;</p>

<p class="MsoNormal" id="n1088"><span style="color:red" id="n1089">Ин. Ирмос:</span> Я́ко во́ды
морски́я, Человеколю́бче, / волна́ми жите́йскими обурева́юся,
/ те́мже, я́ко Ио́на, та́ко вопию́ Ти: / возведи́
от тли живо́т мой, / Благоутро́бне Го́споди.</p>

<p class="MsoNormal" id="n1090"><span style="color:red" id="n1091">С</span>вяту́ю Святы́х су́щу,
/ целому́дреннии роди́тели Твои́, Чи́стая, / возложи́ша
Тя в хра́ме Госпо́дни воспита́тися че́стно / и угото́ватися
в Ма́терь Ему́.</p>

<p class="MsoNormal" id="n1092"><span style="color:red" id="n1093">Н</span>епло́ды и ма́тери,
лику́йте, / дерза́йте и игра́йте, безча́дныя: / безча́дна
бо непло́ды Богоро́дицу прозяба́ет, / Я́же изба́вит от
боле́зней Е́ву и кля́твы Ада́ма.</p>

<p class="MsoNormal" id="n1094"><span style="color:red" id="n1095">С</span>лы́шу Дави́да, пою́ща
Тебе́: / приведу́тся де́вы во след Тебе́, / приведу́тся
в храм Царе́в. / И с ним Тя и аз, Дщерь Царе́ву, воспева́ю.</p>

<p class="MsoNormal" id="n1096"><span style="color:red" id="n1097">П</span>ое́м свято́е Твое́
рождество́, / чтим и непоро́чное зача́тие Твое́, / Неве́сто
Богозва́нная и Де́во; / сла́вят же с на́ми А́нгелов чи́ни
и святы́х ду́ши.</p>

<p class="MsoNormal" id="n1098"><span style="color:red" id="n1099">Троичен:</span> В Тебе́ Тро́ическое
та́инство пое́тся и сла́вится, Чи́стая: / Оте́ц бо благоволи́,
/ и Сло́во всели́ся в Тя, / и Боже́ственный Дух Тебе́ осени́.</p>

<p class="MsoNormal" id="n1100"><span style="color:red" id="n1101">Богородичен:</span> Злата́я кади́льница
была́ еси́, / Огнь бо во утро́бе Твое́й всели́ся, Сло́во
от Ду́ха Свя́та, / и челове́ческим зра́ком в Тебе́ ви́деся,
/ Богороди́тельнице Чи́стая.</p>

<p class="MsoNormal" id="n1102"><span style="color:red" id="n1103">Катавасия:</span> Во́днаго зве́ря
во утро́бе / дла́ни Ио́на крестови́дно распросте́р, / спаси́тельную
Страсть прообража́ше я́ве. / Тем, тридне́вен изше́д, / преми́рное
Воскресе́ние прописа́ше / Пло́тию пригвожде́ннаго Христа́
Бо́га / и тридне́вным Воскресе́нием мир просве́щшаго.</p>

<h3 id="n1104">Кондак, глас 4:</h3>

<p class="MsoNormal" id="n1105"><span style="color:red" id="n1106">И</span>оаки́м и А́нна поноше́ния
безча́дства / и Ада́м и Éва от тли сме́ртныя свободи́стася,
Пречи́стая, / во святе́м рождестве́ Твое́м. / То пра́зднуют
и лю́дие Твои́, / вины́ прегреше́ний изба́вльшеся, / внегда́
зва́ти Ти: / непло́ды ражда́ет Богоро́дицу и Пита́тельницу
Жи́зни на́шея.</p>

<p class="MsoNormal" id="n1107"><span style="color:red" id="n1108">Икос:</span> Моли́тва ку́пно
и воздыха́ние непло́дства и безча́дства Иоаки́ма же и А́нны
благоприя́тное / и во у́ши Госпо́дни вни́де, и прозябе́
плод живоно́сен ми́ру. / Ов бо моли́тву на горе́ творя́ше,
о́ва же в саде́ поноше́ние ноша́ше, / но с ра́достию непло́ды
ражда́ет Богоро́дицу и Пита́тельницу Жи́зни на́шея.</p>

<h3 id="n1109">Песнь 7.</h3>

<p class="MsoNormal" id="n1110"><span style="color:red" id="n1111">Ирмос:</span> Купина́ в горе́
огненеопа́льная / и росоно́сная пещь халде́йская / я́ве предписа́
Тя, Богоневе́сто, / Боже́ственный бо Невеще́ственный / в веще́ственнем
чре́ве Огнь неопа́льно прия́ла еси́. / Те́мже из Тебе́
Ро́ждшемуся пое́м: / благослове́н еси́, Бо́же оте́ц
на́ших.</p>

<p class="MsoNormal" id="n1112"><span style="color:red" id="n1113">Т</span>вое́ в веще́ственных
явле́ниих / законополо́жник возбрани́ся разуме́ти / и вели́кое,
Пречи́стая, та́инство, / не му́дрствовати земноре́вностная обра́зно
наказу́емь иногда́. / Те́мже, уди́влься чудеси́, глаго́лаше:
/ благослове́н Бог оте́ц на́ших.</p>

<p class="MsoNormal" id="n1114"><span style="color:red" id="n1115">Г</span>о́ру и дверь Небе́сную
и мы́сленную Тя ле́ствицу / боголе́пно лик боже́ственный пронарече́,
/ от Тебе́ бо Ка́мень отсече́ся не рука́ми му́жескими,
/ и дверь, Е́юже про́йде Госпо́дь, И́же чуде́с Бог оте́ц
на́ших.</p>

<p class="MsoNormal" id="n1116">&nbsp;</p>

<p class="MsoNormal" id="n1117"><span style="color:red" id="n1118">Ин. Ирмос:</span> Халде́йская пещь,
огне́м распала́емая, / ороша́шеся Ду́хом, / Бо́жиим предстоя́нием,
/ о́троцы поя́ху: / благослове́н еси́, Бо́же оте́ц
на́ших.</p>

<p class="MsoNormal" id="n1119"><span style="color:red" id="n1120">П</span>ра́зднуем, Чи́стая,
/ и ве́рно покланя́емся свято́му Твоему́ Рождеству́, /
пою́ще Сы́на Твоего́, / И́мже изба́вихомся дре́вняго
Ада́мова ны́не осужде́ния.</p>

<p class="MsoNormal" id="n1121"><span style="color:red" id="n1122">Н</span>ы́не А́нна весели́тся
и вопие́т, хва́лящися: / непло́ды су́щи, роди́х Бо́жию
Ма́терь, / Ея́же ра́ди осужде́ние Е́вино разреши́ся
/ и я́же в печа́лех боле́знь.</p>

<p class="MsoNormal" id="n1123"><span style="color:red" id="n1124">А</span>да́м свободи́ся, и
Е́ва лику́ет, / и вопию́т ду́хом к Тебе́, Богоро́дице:
/ Тобо́ю изба́вихомся перворо́дныя кля́твы, / я́вльшуся
Христу́.</p>

<p class="MsoNormal" id="n1125"><span style="color:red" id="n1126">О</span> чре́во, вмести́вшее
Бо́жие селе́ние! / О утро́бо, носи́вшая Небе́с ши́ршую,
престо́л святы́й, / мы́сленный киво́т свяще́ния!</p>

<p class="MsoNormal" id="n1127"><span style="color:red" id="n1128">Троичен:</span> Отца́ просла́вим,
Сы́на и Ду́ха, / во Еди́нстве Божества́, / Тро́ицу Пресвяту́ю,
Неразде́льную, Несозда́нную, / и Соприсносу́щную, и Единосу́щную.</p>

<p class="MsoNormal" id="n1129"><span style="color:red" id="n1130">Богородичен:</span> Ты Бо́га еди́на
родила́ еси́, Де́во, пресла́вно, / Ты естество́ обнови́ла
еси́ Рождество́м Твои́м, Мари́е, / Ты Е́ву разреши́ла
еси́ перворо́дныя кля́твы, / Богороди́тельнице Чи́стая.</p>

<p class="MsoNormal" id="n1131"><span style="color:red" id="n1132">Катавасия:</span> Безу́мное веле́ние
мучи́теля злочести́ваго / лю́ди поколеба́, / ды́шущее преще́ние
и злохуле́ние богоме́рзкое; / оба́че три о́троки не устраши́
я́рость зве́рская, / ни огнь снеда́яй, / но противоды́шущу росоно́сному
Ду́ху, / со огне́м су́ще, поя́ху: / Препе́тый отце́в
и нас Бо́же, благослове́н еси́.</p>

<h3 id="n1133">Песнь 8.</h3>

<p class="MsoNormal" id="n1134"><span style="color:red" id="n1135">Ирмос:</span> В пещи́ о́трочестей
прообрази́л еси́ иногда́ Твою́ Ма́терь, Го́споди,
/ о́браз же Сия́ из огня́ изыма́ше неопа́льно входя́щия,
/ Ю́же пое́м, я́вльшуюся Тобо́ю конце́м днесь, / и превозно́сим
во вся ве́ки.</p>

<p class="MsoNormal" id="n1136"><span style="color:red" id="n1137">Я́</span>же к Бо́гу на́шего
примире́ния предопределе́нная ски́ния / е́же бы́ти ны́не
начина́ет, / иму́щи роди́ти Сло́ва, нам дебельство́м Пло́ти
я́вльшася, / Его́же пое́м, из не су́щих во е́же бы́ти
Тем прие́мшии, / и превозно́сим во вся ве́ки.</p>

<p class="MsoNormal" id="n1138"><span style="color:red" id="n1139">Н</span>епло́дства преложе́ние
мирско́е благи́х разреши́ непло́дство / и я́сно чу́до
Христа́ показа́, к земны́м прише́дша, / Его́же пое́м,
из не су́щих во е́же бы́ти Тем прие́мшии, / и превозно́сим
во вся ве́ки.</p>

<p class="MsoNormal" id="n1140">&nbsp;</p>

<p class="MsoNormal" id="n1141"><span style="color:red" id="n1142">Ин. Ирмос:</span> Покрыва́яй вода́ми
превы́спренняя Своя́, / полага́яй мо́рю преде́л песо́к
и содержа́й вся, / Тя пое́т со́лнце, Тя сла́вит луна́,
/ Тебе́ прино́сит песнь вся тварь, / я́ко Соде́телю всех во
ве́ки.</p>

<p class="MsoNormal" id="n1143"><span style="color:red" id="n1144">С</span>отвори́вый пресла́вная
непло́дней утро́бе, / отве́рзый А́нны неражда́ющая ложесна́
и плод ей дав, / Ты, Бо́же Святы́й, Ты, Сы́не Де́вы, / Ты от
Сея́ Плоть прия́л еси́, / присноцвету́щия Де́вы и Богоро́дицы.</p>

<p class="MsoNormal" id="n1145"><span style="color:red" id="n1146">З</span>атворя́яй бе́здну и
отверза́яй ю, / вознося́й во́ду во о́блацех и дая́й дождь,
/ Ты, да́вый, Го́споди, от непло́днаго ко́рене / прозя́бнути
А́нны святы́я пречи́ст плод / и роди́ти Богоро́дицу.</p>

<p class="MsoNormal" id="n1147"><span style="color:red" id="n1148">Д</span>е́лателю мы́слей на́ших
/ и Насади́телю душ на́ших, / Ты, непло́дную зе́млю благопло́дну
показа́вый, / Ты дре́вле суху́ю родови́ту, благокла́сну,
бразду́ плодоно́сну соде́лал еси́ А́нну святу́ю, /
пречи́ст плод израсти́ти, Богоро́дицу.</p>

<p class="MsoNormal" id="n1149"><span style="color:red" id="n1150">П</span>рииди́те, вси у́зрим,
/ я́ко от черто́га ма́ла, Бо́жий град, ны́не ражда́емый,
/ и́же от две́ри утро́бныя исхо́д иму́щую, / вход же не
ве́дущу обще́ния: / Еди́н Бог Зижди́тель Се́ю про́йде
стезе́ю стра́нною.</p>

<p class="MsoNormal" id="n1151"><span style="color:red" id="n1152">Троичен:</span> О Тро́ице Пресу́щная,
Еди́нице Собезнача́льная! / Тя пое́т и трепе́щет мно́жество
А́нгел, / Не́бо и земля́ и бе́здны ужаса́ются, / челове́цы
благословя́т, огнь рабо́тает, / вся послу́шают Тебе́, Тро́ице
Свята́я, со стра́хом, я́же в тва́ри.</p>

<p class="MsoNormal" id="n1153"><span style="color:red" id="n1154">Богородичен:</span> О нове́йшаго
слы́шания: Бог Сын Жены́! / О безсе́меннаго Рождества́! Безму́жныя
Ма́ти и рожде́нное Бог! / О ужа́снаго виде́ния! О зача́тия
стра́ннаго Де́вы! О несказа́ннаго Рождества́! / И́стинно
па́че ума́ вся и виде́ния.</p>

<p class="MsoNormal" id="n1155"><span style="color:red" id="n1156">Катавасия:</span> Благослови́те,
о́троцы, / Тро́ицы равночи́сленнии, / Соде́теля Отца́ Бо́га,
/ по́йте снизше́дшее Сло́во, / и огнь в ро́су претво́ршее,
/ и превозноси́те всем жизнь подава́ющаго / Ду́ха Всесвята́го
во ве́ки.</p>

<p class="MsoNormal" id="n1157"><span style="color:red" id="n1158">На 9-й песни Честнейшую: не поем, прежде
же ирмоса и тропарей, припев сей поем:</span></p>

<p class="MsoNormal" id="n1159"><b id="n1160"><span style="color:red" id="n1161">В</span>елича́й, душе́ моя́,
</b><b id="n1162">/ пресла́вное рождество́ Бо́жия Ма́тере.</b></p>

<h3 id="n1163">Песнь 9.</h3>

<p class="MsoNormal" id="n1164"><span style="color:red" id="n1165">Ирмос:</span> Я́же пре́жде
со́лнца свети́льника Бо́га возсия́вшаго, / пло́тски к нам
прише́дшаго, / из боку́ Деви́чу неизрече́нно воплоти́вшая,
/ Благослове́нная Всечи́стая, / Тя, Богоро́дице, велича́ем.</p>

<p class="MsoNormal" id="n1166"><span style="color:red" id="n1167">И́</span>же непокори́вым лю́дем
из ка́мене источи́в во́ду, / благопокори́вым же язы́ком
да́рует от чресл непло́дных плод на весе́лие нам, / Тя, Богома́ти
Пречи́стая, / Ю́же досто́йно велича́ем.</p>

<p class="MsoNormal" id="n1168"><span style="color:red" id="n1169">Н</span>апра́снаго дре́вняго
Отъя́тельницу осужде́ния и прама́тере исправле́ние, / Ю́же
ро́да к Бо́гу вину́ присвое́ния, к Зижди́телю мост, / Тя,
Богоро́дице, велича́ем.</p>

<p class="MsoNormal" id="n1170"><span style="color:red" id="n1171">Другий припев:</span> <b id="n1172">Велича́й,
душе́ моя́, </b><b id="n1173">/ от непло́дове ро́ждшуюся Де́ву Мари́ю.</b></p>

<p class="MsoNormal" id="n1174">&nbsp;</p>

<p class="MsoNormal" id="n1175"><span style="color:red" id="n1176">Ин. Ирмос:</span> Чу́жде ма́терем
де́вство, / и стра́нно де́вам деторожде́ние; / на Тебе́,
Богоро́дице, / обоя́ устро́ишася. / Тем Тя, вся племена́ земна́я,
/ непреста́нно велича́ем.</p>

<p class="MsoNormal" id="n1177"><span style="color:red" id="n1178">Д</span>осто́йное, Богома́ти,
/ Твоея́ чистоты́ рождество́ насле́довала еси́ чрез обеща́ние:
/ иногда́ бо непло́дней богопрозябе́н плод вдала́ся еси́.
/ Тем Тя, вся племена́ земна́я, непреста́нно велича́ем.</p>

<p class="MsoNormal" id="n1179"><span style="color:red" id="n1180">И</span>спо́лнися вопию́щаго
проро́чество, / глаго́лет бо: возста́влю ски́нию па́дшую
свяще́ннаго Дави́да, / в Тебе́, Чи́стая, прообрази́вшуюся,
/ Ея́же ра́ди всех челове́ков персть в Те́ло созда́ся Бо́жие.</p>

<p class="MsoNormal" id="n1181"><span style="color:red" id="n1182">П</span>елена́м покланя́емся
Твои́м, Богоро́дице, / сла́вим Да́вшаго плод пре́жде непло́дней
/ и Отве́рзшаго ложесна́ неражда́ющей пресла́вно. / Твори́т
бо вся, ели́ка хо́щет, Бог сый самовла́стен.</p>

<p class="MsoNormal" id="n1183"><span style="color:red" id="n1184">Я́</span>ко дар Тебе́, Богоро́дице,
песнопе́ние, от А́нны ро́ждшейся, ве́рно дароно́сим: /
ма́тери Ма́терь, де́вы же Де́ву еди́ну, / славосло́вяще,
покланя́емся Тебе́, пое́м и сла́вим.</p>

<p class="MsoNormal" id="n1185"><span style="color:red" id="n1186">Троичен:</span> Чу́жде есть беззако́нным
сла́вити Безнача́льную Тро́ицу, / Отца́, и Сы́на же, и
Свята́го Ду́ха, / несозда́нное Вседержа́вство, / Е́юже
мир весь содержи́тся ма́нием держа́вы Ея́.</p>

<p class="MsoNormal" id="n1187"><span style="color:red" id="n1188">Богородичен:</span> Вмести́ла еси́
во утро́бе Твое́й, Де́во Ма́ти, Еди́наго от Тро́ицы,
Христа́ Царя́, / Его́же пое́т вся тварь и трепе́щут вы́шнии
чи́ни: / Того́ моли́, Всечи́стая, спасти́ся душа́м
на́шим.</p>

<p class="MsoNormal" id="n1189"><span style="color:red" id="n1190">Катавасия с припевы праздника: </span>Та́ин
еси́, Богоро́дице, рай, / невозде́ланно возрасти́вший Христа́,
/ И́мже кре́стное живоно́сное на земли́ насади́ся Дре́во.
/ Тем, ны́не возноси́му, / покланя́ющеся ему́, Тя велича́ем.</p>

<p class="MsoNormal" id="n1191"><span style="color:red" id="n1192">И другий:</span> Сне́дию дре́ва
ро́ду прибы́вшая смерть / Кресто́м упраздни́ся днесь, / и́бо
прама́терняя всеро́дная кля́тва разруши́ся / прозябе́нием
Чи́стыя Богома́тере, / Ю́же вся Си́лы Небе́сныя велича́ют.</p>

<h3 id="n1193">Светилен:</h3>

<p class="MsoNormal" id="n1194"><span style="color:red" id="n1195">О</span>т непло́дныя днесь А́нны
цвет произы́де, Богоро́дица, / вся благово́ния Боже́ственнаго
исполня́ющи концы́ ми́ра / и ра́дости всю наполня́ющи тварь,
/ Ю́же пою́ще, досто́йно восхваля́ем, / я́ко су́щу
земноро́дных превы́шшую. <span style="color:red" id="n1196">(2)</span></p>

<p class="MsoNormal" id="n1197"><span style="color:red" id="n1198">Слава, и ныне:</span> Ада́ме, обнови́ся,
и Е́ва, возвели́чися, / проро́цы, со апо́столы лику́йте
и пра́ведными, / о́бщая бо ра́дость возсия́, А́нгелов же
и челове́ков / от пра́ведных днесь Иоаки́ма и А́нны, Богоро́дица
Мари́я.</p>

<h3 id="n1199">На хвалитех стихиры, на 4, глас 1.<br id="n1200">
Подобен: О, ди́внаго чудесе́:</h3>

<p class="MsoNormal" id="n1201"><span style="color:red" id="n1202">О</span>, ди́внаго чудесе́!
/ Исто́чник Жи́зни / от непло́дныя ражда́ется, / и благода́ть
плодороди́ти све́тло начина́ется, / весели́ся, Иоаки́ме,
/ Богоро́дицы быв роди́тель: / несть ин, я́коже ты, / земноро́дных
роди́телей, богоприя́тне: / боговмести́мая бо Oтрокови́ца, /
Бо́жие селе́ние, пресвята́я гора́ / тобо́ю нам дарова́ся.
<span style="color:red" id="n1203">(2)</span></p>

<p class="MsoNormal" id="n1204"><span style="color:red" id="n1205">О</span>, ди́внаго чудесе́!
/ От непло́дове плод возсия́ / манове́нием всех Соде́теля и
Вседержи́теля, / до́блественно мирско́е благи́х разреши́
непло́дство. / Ма́тeри с ма́терию Богоро́дичною лику́йте,
зову́ще: / Обра́дованная, ра́дуйся, с Тобо́ю Госпо́дь,
/ подая́й ми́ру Тобо́ю ве́лию ми́лость.</p>

<p class="MsoNormal" id="n1206"><span style="color:red" id="n1207">С</span>толп целому́дрия одушевле́н
/ и све́тлое прия́телище, блиста́ющееся благода́тию, / А́нна
благосла́вная я́вльшися, / породи́ забра́ло вои́стинну
де́вства, / Боже́ственное процвете́ние: / Я́же всем де́вствeнным
/ и де́вства жела́ющим дарова́ние, / де́вства добро́ту
я́ве подаю́щую, / и да́рующую всем ве́рным ве́лию ми́лость.</p>

<h4 id="n1208">Слава, и ныне, глас 6. Самогласен:</h4>

<p class="MsoNormal" id="n1209"><span style="color:red" id="n1210">С</span>ей день Госпо́день, / ра́дуйтеся,
лю́дие: / се бо Све́та черто́г / и кни́га Сло́ва Живо́тнаго
/ из утро́бы произы́де, / и Я́же к восто́ком дверь, ро́ждшися,
/ ожида́ет вхо́да Святи́теля вели́каго, / eди́на и Eди́наго
вводя́щи Христа́ во вселе́нную, / во спасе́ние душ на́ших.</p>

<p class="MsoNormal" id="n1211"><span style="color:red" id="n1212">Славословие великое.</span></p>

<p class="MsoNormal" id="n1213"><span style="color:red" id="n1214">По Трисвятом тропарь праздника единожды
и ектении.</span></p>

<h3 id="n1215">Отпуст:</h3>

<p class="MsoNormal" id="n1216"><span style="color:red" id="n1217">Х</span>ристо́с, и́стинный
Бог наш, моли́твами пречи́стыя Своея́ Ма́тере, святы́х
сла́вных и всехва́льных Апо́стол, святы́х пра́ведных Богооте́ц
Иоаки́ма и А́нны, и всех святы́х, поми́лует и спасе́т нас,
я́ко Благ и Человеколю́бец.</p>

<p class="MsoNormal" id="n1218"><span style="color:red" id="n1219">Знаменуются же братия от иерея святым
елеем, и поем стихиру самогласну праздника, юже хощет екклисиарх.</span></p>

<h2 id="n1220"><a name="_НА_ЛИТУРГИИ" id="n1221"></a>НА ЛИТУРГИИ</h2>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1222"><span style="color:red" id="n1223">Блаженны от канона 2-го гласа, песнь
3-я, на 4, и 8-го гласа, песнь 6-я, на 4. Аще изволит предстоятель, поем антифоны
праздника.</span></p>

<h3 id="n1224">Антифон 1, глас 2.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1225"><span style="color:red" id="n1226">Стих 1:</span> Помяни́, Го́споди,
Дави́да / и всю кро́тость его́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1227"><b id="n1228"><span style="color:red" id="n1229">М</span></b><b id="n1230">оли́</b><b id="n1231">твами
</b><b id="n1232">Богоро́</b><b id="n1233">дицы, </b><b id="n1234">Спа́</b><b id="n1235">се, / </b><b id="n1236">спаси́
</b><b id="n1237">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1238"><span style="color:red" id="n1239">Стих 2:</span> Се, слы́шахом я́ во Евфра́фе, /
обрето́хом я́ в поля́х дубра́вы.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1240"><b id="n1241"><span style="color:red" id="n1242">М</span></b><b id="n1243">оли́</b><b id="n1244">твами
</b><b id="n1245">Богоро́</b><b id="n1246">дицы, </b><b id="n1247">Спа́</b><b id="n1248">се, / </b><b id="n1249">спаси́
</b><b id="n1250">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1251"><span style="color:red" id="n1252">Стих 3:</span> Пресла́вная глаго́лашася о тебе́,
/ гра́де Бо́жий.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1253"><b id="n1254"><span style="color:red" id="n1255">М</span></b><b id="n1256">оли́</b><b id="n1257">твами
</b><b id="n1258">Богоро́</b><b id="n1259">дицы, </b><b id="n1260">Спа́</b><b id="n1261">се, / </b><b id="n1262">спаси́
</b><b id="n1263">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1264"><span style="color:red" id="n1265">Стих 4:</span> Бог посреде́ его́, / и не подви́жится.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1266"><b id="n1267"><span style="color:red" id="n1268">М</span></b><b id="n1269">оли́</b><b id="n1270">твами
</b><b id="n1271">Богоро́</b><b id="n1272">дицы, </b><b id="n1273">Спа́</b><b id="n1274">се, / </b><b id="n1275">спаси́
</b><b id="n1276">нас.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1277"><span style="color:red" id="n1278">Сла́ва, и ны́не:</span> Моли́твами
Богоро́дицы, Спа́се, / спаси́ нас.</p>

<h3 id="n1279">Антифон 2, глас 2.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1280"><span style="color:red" id="n1281">Стих 1:</span> Кля́тся Госпо́дь
Дави́ду и́стиною, / и не отве́ржется ея́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1282"><b id="n1283"><span style="color:red" id="n1284">С</span></b><b id="n1285">паси́ </b><b id="n1286">ны,
</b><b id="n1287">Сы́</b><b id="n1288">не </b><b id="n1289">Бо́</b><b id="n1290">жий, / </b><b id="n1291">во </b><b id="n1292">святы́</b><b id="n1293">х
</b><b id="n1294">ди́</b><b id="n1295">вен </b><b id="n1296">сый, пою́</b><b id="n1297">щия </b><b id="n1298">Ти: аллилу́</b><b id="n1299">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1300"><span style="color:red" id="n1301">Стих 2:</span> От плода́ чре́ва твоего́ / посажду́
на престо́ле твое́м.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1302"><b id="n1303"><span style="color:red" id="n1304">С</span></b><b id="n1305">паси́ </b><b id="n1306">ны,
</b><b id="n1307">Сы́</b><b id="n1308">не </b><b id="n1309">Бо́</b><b id="n1310">жий, / </b><b id="n1311">во </b><b id="n1312">святы́</b><b id="n1313">х
</b><b id="n1314">ди́</b><b id="n1315">вен </b><b id="n1316">сый, пою́</b><b id="n1317">щия </b><b id="n1318">Ти: аллилу́</b><b id="n1319">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1320"><span style="color:red" id="n1321">Стих 3:</span> Та́мо возращу́ рог Дави́дови, /
угото́вах свети́льник пома́занному Моему́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1322"><b id="n1323"><span style="color:red" id="n1324">С</span></b><b id="n1325">паси́ </b><b id="n1326">ны,
</b><b id="n1327">Сы́</b><b id="n1328">не </b><b id="n1329">Бо́</b><b id="n1330">жий, / </b><b id="n1331">во </b><b id="n1332">святы́</b><b id="n1333">х
</b><b id="n1334">ди́</b><b id="n1335">вен </b><b id="n1336">сый, пою́</b><b id="n1337">щия </b><b id="n1338">Ти: аллилу́</b><b id="n1339">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1340"><span style="color:red" id="n1341">Стих 4:</span><span style="color:red" id="n1342"> </span>Я́ко избра́
Госпо́дь Сио́на, / изво́ли его́ в жили́ще себе́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1343"><b id="n1344"><span style="color:red" id="n1345">С</span></b><b id="n1346">паси́ </b><b id="n1347">ны,
</b><b id="n1348">Сы́</b><b id="n1349">не </b><b id="n1350">Бо́</b><b id="n1351">жий, / </b><b id="n1352">во </b><b id="n1353">святы́</b><b id="n1354">х
</b><b id="n1355">ди́</b><b id="n1356">вен </b><b id="n1357">сый, пою́</b><b id="n1358">щия </b><b id="n1359">Ти: аллилу́</b><b id="n1360">иа.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1361"><span style="color:red" id="n1362">Сла́ва, и ны́не:</span> Единоро́дный
Сы́не:</p>

<h3 id="n1363">Антифон 3, глас 4.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1364"><span style="color:red" id="n1365">Стих 1:</span> Зде вселю́ся, / я́ко
изво́лих и́.</p>

<h4 id="n1366">Тропарь, глас 4:</h4>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1367"><span style="color:red" id="n1368">Р</span>ождество́ Твое́, Богоро́дице
Де́во, / ра́дость возвести́ всей вселе́нней: / из Тебе́
бо возсия́ Со́лнце Пра́вды, Христо́с Бог наш, / и, разруши́в
кля́тву, даде́ благослове́ние, / и, упраздни́в смерть, дарова́
нам живо́т ве́чный.</p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1369"><span style="color:red" id="n1370">Стих 2:</span> Освяти́л есть селе́ние / Свое́ Вы́шний.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1371"><span style="color:red" id="n1372">Тропарь:</span> <b id="n1373">Рождество́ </b><b id="n1374">Твое</b><b id="n1375">́,
</b><b id="n1376">Богоро́</b><b id="n1377">дице </b><b id="n1378">Де́</b><b id="n1379">во:</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1380"><span style="color:red" id="n1381">Стих 3:</span> Свят храм твой, / ди́вен в пра́вде.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1382"><span style="color:red" id="n1383">Тропарь:</span> <b id="n1384">Рождество́ </b><b id="n1385">Твое</b><b id="n1386">́,
</b><b id="n1387">Богоро́</b><b id="n1388">дице </b><b id="n1389">Де́</b><b id="n1390">во:</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n1391"><span style="color:red" id="n1392">Стих 4:</span> Святы́ня и велеле́пота / во святи́ле
его́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1393"><span style="color:red" id="n1394">Тропарь:</span> <b id="n1395">Рождество́ </b><b id="n1396">Твое</b><b id="n1397">́,
</b><b id="n1398">Богоро́</b><b id="n1399">дице </b><b id="n1400">Де́</b><b id="n1401">во:</b></p>

<h3 id="n1402">Вход:</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1403"><span style="color:red" id="n1404">П</span>рииди́те, поклони́мся
и припаде́м ко Христу́, / спаси́ ны, Сы́не Бо́жий, / во
святы́х ди́вен Сый, пою́щия Ти: / аллилу́иа.</p>

<h4 id="n1405">Тропарь, глас 4:</h4>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1406"><span style="color:red" id="n1407">Р</span>ождество́ Твое́, Богоро́дице
Де́во, / ра́дость возвести́ всей вселе́нней: / из Тебе́
бо возсия́ Со́лнце Пра́вды, Христо́с Бог наш, / и, разруши́в
кля́тву, даде́ благослове́ние, / и, упраздни́в смерть, дарова́
нам живо́т ве́чный.</p>

<h4 id="n1408">Сла́ва, и ны́не: кондак, глас 4:</h4>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n1409"><span style="color:red" id="n1410">И</span>оаки́м и А́нна поноше́ния
безча́дства / и Ада́м и Éва от тли сме́ртныя свободи́стася,
Пречи́стая, / во святе́м рождестве́ Твое́м. / То пра́зднуют
и лю́дие Твои́, / вины́ прегреше́ний изба́вльшеся, / внегда́
зва́ти Ти: / непло́ды ражда́ет Богоро́дицу и Пита́тельницу
Жи́зни на́шея.</p>

<p class="MsoNormal" id="n1411"><span style="color:red" id="n1412">Трисвятое.</span></p>

<h4 id="n1413">Прокимен, песнь Богородицы, глас 3:</h4>

<p class="MsoNormal" id="n1414"><span style="color:red" id="n1415">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.</p>

<p class="MsoNormal" id="n1416"><span style="color:red" id="n1417">Стих:</span> Я́ко призре́ на
смире́ние Рабы́ Своея́, се бо, отны́не ублажа́т Мя вси
ро́ди.</p>

<h4 id="n1418">Апостол к Филипписием, зачало 240.</h4>

<p class="MsoNormal" id="n1419"><span style="color:red" id="n1420">Б</span>ра́тие, сие́ да му́дрствуется
в вас, е́же и во Христе́ Иису́се. И́же во о́бразе Бо́жии
сы́й, не восхище́нием непщева́ бы́ти ра́вен Бо́гу.
Но Себе́ ума́лил, зрак раба́ прии́м, в подо́бии челове́честем
быв, и о́бразом обре́теся я́коже челове́к. Смири́л Себе́,
послушли́в быв да́же до сме́рти, сме́рти же кре́стныя.
Те́мже и Бог Его́ превознесе́, и дарова́ Ему́ и́мя,
е́же па́че вся́каго и́мене. Да о и́мени Иису́сове
вся́ко коле́но поклони́тся Небе́сных, и земны́х, и преиспо́дних.
И всяк язы́к испове́сть, я́ко Госпо́дь Иису́с Христо́с,
в сла́ву Бо́га Отца́.</p>

<p class="MsoNormal" align="right" style="text-align:right" id="n1421"><span style="font-size:
8.0pt;color:red" id="n1422">Флп 2:5–11</span></p>

<h4 id="n1423">Аллилуиа, глас 8.</h4>

<p class="MsoNormal" id="n1424"><span style="color:red" id="n1425">Стих:</span> Слы́ши, Дщи, и виждь,
и приклони́ ухо Твое́. <span style="color:red" id="n1426">Стих:</span> Лицу́
Твоему́ помо́лятся бога́тии лю́дстии.</p>

<h4 id="n1427">Евангелие Луки, зачало 54.</h4>

<p class="MsoNormal" id="n1428"><span style="color:red" id="n1429">В</span>о вре́мя о́но, вни́де
Иису́с в весь не́кую: жена́ же не́кая и́менем Ма́рфа
прия́т Его́ в дом свой. И сестра́ ей бе нарица́емая Мари́я,
я́же и се́дши при ногу́ Иису́сову, слы́шаше сло́во
Его́. Ма́рфа же мо́лвяше о мно́зе слу́жбе, ста́вши
же рече́: Го́споди, не бреже́ши ли, я́ко сестра́ моя́
еди́ну мя оста́ви служи́ти; рцы у́бо ей, да ми помо́жет.
Отвеща́в же Иису́с, рече́ ей: Ма́рфо, Ма́рфо, пече́шися
и мо́лвиши о мно́зе. Еди́но же есть на потре́бу. Мари́я
же благу́ю часть избра́, я́же не оты́мется от нея́. Бысть
же егда́ глаго́лаше сия́, воздви́гши не́кая жена́
глас от наро́да, рече́ Ему́: блаже́но чре́во носи́вшее
Тя, и сосца́, я́же еси́ ссал. Он же рече́: те́мже у́бо
блаже́ни слы́шащии сло́во Бо́жие, и храня́щии е́.</p>

<p class="MsoNormal" align="right" style="text-align:right" id="n1430"><span style="font-size:
8.0pt;color:red" id="n1431">Лк 10:38–42; 11:27–28</span></p>

<h4 id="n1432">Вместо Достойно:</h4>

<p class="MsoNormal" id="n1433"><span style="color:red" id="n1434">В</span>елича́й, душе́
моя́, / пресла́вное рождество́ Бо́жия Ма́тере.</p>

<p class="MsoNormal" id="n1435"><span style="color:red" id="n1436">Ирмос, глас 8:</span> Чу́жде ма́терем
де́вство, / и стра́нно де́вам деторожде́ние; / на Тебе́,
Богоро́дице, / обоя́ устро́ишася. / Тем Тя, вся племена́ земна́я,
/ непреста́нно велича́ем.</p>

<p class="MsoNormal" id="n1437"><span style="color:red" id="n1438">И до отдания, с припевом праздника.</span></p>

<h4 id="n1439">Причастен:</h4>

<p class="MsoNormal" id="n1440"><span style="color:red" id="n1441">Ч</span>а́шу спасе́ния прииму́,
/ и и́мя Госпо́дне призову́. / <span style="color:red" id="n1442">А</span>ллилу́иа,
<span style="color:red" id="n1443">трижды.</span></p>

<p class="MsoNormal" id="n1444"><span style="color:red" id="n1445">Бывает же на трапезе утешение братии,
довольно же и духовно.</span></p>

<p class="MsoNormal" id="n1446">&nbsp;</p>

<p class="MsoNormal" id="n1447"><span style="color:red" id="n1448"><a href="#_ОГЛАВЛЕНИЕ" id="n1449"><span style="color:red" id="n1450">В оглавление.</span></a></span></p>

<p class="MsoNormal" id="n1451">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n1452"><br clear="all" style="page-break-before:always" id="n1453">
</span>

<div class="WordSection3" id="n1454">

<p class="MsoNormal" align="right" style="text-align:right" id="n1455"><a name="_Ref139421667" id="n1456"><span style="color:red" id="n1457">Месяца сентября в 14-й день</span></a></p>

<h1 id="n1458"><a name="_ВСЕМИРНОЕ_ВОЗДВИЖЕНИЕ_ЧЕСТНАГО" id="n1459"></a>ВСЕМИРНОЕ ВОЗДВИЖЕНИЕ<br id="n1460">
ЧЕСТНАГО И ЖИВОТВОРЯЩАГО КРЕСТА</h1>

<h2 id="n1461"><a name="_НА_МАЛЕЙ_ВЕЧЕРНИ_1" id="n1462"></a>НА МАЛЕЙ ВЕЧЕРНИ</h2>

<h3 id="n1463">Стихиры, глас 1.<br id="n1464">
Подобен: Небе́сных чино́в:</h3>

<p class="MsoNormal" id="n1465"><span style="color:red" id="n1466">К</span>рест возно́сится, и де́мони
прогоня́ются, / разбо́йник Еде́ма у́бо врата́ отверза́ет,
/ смерть умерщвля́ется и ны́не пуста́ яви́ся, / Христо́с
велича́ется. / Тем весели́теся, вси земноро́днии, / кля́тва
разруши́ся. <span style="color:red" id="n1467">(2)</span></p>

<p class="MsoNormal" id="n1468"><span style="color:red" id="n1469">П</span>рииди́те, боголюби́вии
вси, / Крест честны́й возноси́мый ви́дяще, / возвели́чим ку́пно
и сла́ву дади́м / Еди́ному Изба́вителю и Бо́гу, взыва́юще:
/ Распны́йся на Дре́ве кре́стнем, / не пре́зри моля́щихся
нас.</p>

<p class="MsoNormal" id="n1470"><span style="color:red" id="n1471">Г</span>о́ресть дре́вле ослажда́я,
Моисе́й / изба́ви Изра́иля, / о́бразом Крест пропису́я,
/ мы же, сего́ вси боже́ственно, ве́рнии, / та́инственно вообража́юще
в сердца́х на́ших всегда́, / спаса́емся держа́вою его́.</p>

<h4 id="n1472">Слава, и ныне, глас 6. Самогласен:</h4>

<p class="MsoNormal" id="n1473"><span style="color:red" id="n1474">Д</span>несь сад живо́тный / от
земны́х незаходи́мых недр происхо́дит, / на нем пригвожде́ннаго
Христа́ известву́ет Воскресе́ние / и, воздвиза́емый рука́ми
свяще́нническими, / Того́ на Небеса́ возвеща́ет возноше́ние,
/ и́мже на́ше смеше́ние от е́же на зе́млю паде́ния
/ на Небесе́х жи́тельствует. / Те́мже благода́рственне возопии́м:
/ Го́споди, вознесы́йся на нем и тем совозне́с нас, / Небе́сныя
Твоея́ ра́дости сподо́би, / я́ко Человеколю́бец.</p>

<p class="MsoNormal" id="n1475"><span style="color:red" id="n1476">Прокимен дне. И</span> Сподо́би,
Го́споди:</p>

<h3 id="n1477">На стиховне стихиры, глас 2.<br id="n1478">
Подобен: До́ме Евфра́фов:</h3>

<p class="MsoNormal" id="n1479"><span style="color:red" id="n1480">В</span>одо́ю боготво́рною
/ и Кро́вию Твое́ю, Сло́ве, / све́тло Це́рковь украша́ется,
/ я́ко неве́ста, / Креста́ сла́ву пою́щи.</p>

<p class="MsoNormal" id="n1481"><span style="color:red" id="n1482">Стих:</span> <b id="n1483">Возноси́те Го́спода
Бо́га на́шего </b><b id="n1484">/ и поклоня́йтеся подно́жию но́гу
Его́, я́ко свя́то есть.</b></p>

<p class="MsoNormal" id="n1485"><span style="color:red" id="n1486">К</span>опие́ со Кресто́м,
/ гво́зди и ина́я, / и́миже живоно́сное / Христо́во пригвозди́ся
Те́ло, / вознося́ще, поклони́мся.</p>

<p class="MsoNormal" id="n1487"><span style="color:red" id="n1488">Стих:</span> <b id="n1489">Бог же, Царь наш пре́жде
ве́ка, </b><b id="n1490">/ соде́ла спасе́ние посреде́ земли́.</b></p>

<p class="MsoNormal" id="n1491"><span style="color:red" id="n1492">Е</span>гда́ Амали́ка Моисе́й
побежда́ше, / на высоту́ ру́це име́я / крестоявле́нно,
/ образова́ше Христо́ву Страсть пречи́стую.</p>

<p class="MsoNormal" id="n1493"><span style="color:red" id="n1494">Слава, и ныне, глас 6:</span> Днесь Дре́во
яви́ся, / днесь род евре́йский поги́бе, / днесь ве́рными цари́
ве́ра явля́ется, / и Ада́м дре́ва ра́ди испаде́, /
и па́ки Дре́вом де́мони вострепета́ша: / Всеси́льне Го́споди,
сла́ва Тебе́.</p>

<h3 id="n1495">Тропарь, глас 1:</h3>

<p class="MsoNormal" id="n1496"><span style="color:red" id="n1497">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<h3 id="n1498">По отпущении же малыя вечерни:</h3>

<p class="MsoNormal" id="n1499"><span style="color:red" id="n1500">Входит екклисиарх со иереем и диаконом
и параекклисиархом в жертвенник со свещами, и облачится иерей и диакон; и, кадив
честный Крест, глаголет:</span> Благослови́, Влады́ко. <span style="color:red" id="n1501">Иерей:</span> Благослове́н Бог наш: <span style="color:red" id="n1502">Таже Трисвятое и по</span> О́тче наш: <span style="color:red" id="n1503">Тропарь Креста:</span> Спаси́, Го́споди, лю́ди
Твоя́: <span style="color:red" id="n1504">С</span>ла́ва, и ны́не,<span style="color:red" id="n1505"> кондак. И взимает иерей честный Крест с блюдом на главу, и вносит
его во святый олтарь, предыдущим же пред ним со двема лампадама, и полагает честный
Крест на святей трапезе на Евангельстем месте, и вжигают пред ним свещу на всю нощь,
а Евангелие поставляет на Горнее место.</span></p>

<h3 id="n1506">Подобает ведати:</h3>

<p class="MsoNormal" id="n1507"><span style="color:red" id="n1508">Яко аще случится праздник сей в Неделю,
ничтоже поется воскресно, ни стихиры воскресны, ниже непорочны, ни степенна гласа,
ни Евангелие воскресно чтется: точию</span> Воскресе́ние Христо́во: <span style="color:red" id="n1509">глаголем; не поется же и</span> Свят Госпо́дь Бог: <span style="color:red" id="n1510">но поем всю службу праздника.</span></p>

<h2 id="n1511"><a name="_НА_ВЕЛИЦЕЙ_ВЕЧЕРНИ_1" id="n1512"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n1513"><span style="color:red" id="n1514">Аще в субботу вечера, поем </span>Блаже́н
муж:<span style="color:red" id="n1515"> кафисму всю.</span></p>

<p class="MsoNormal" id="n1516"><span style="color:red" id="n1517">Аще же в Неделю вечера, поем </span>Блаже́н
муж:<span style="color:red" id="n1518"> 1-й антифон.</span></p>

<p class="MsoNormal" id="n1519"><span style="color:red" id="n1520">Аще ли во иный день, </span>Блаже́н
муж:<span style="color:red" id="n1521"> не поем, но по предначинательнем псалме поем: </span>Го́споди,
воззва́х:<span style="color:red" id="n1522"> на глас 6.</span></p>

<h3 id="n1523">И поем стихиры, глас 6. Подобен: Все отло́жше:</h3>

<p class="MsoNormal" id="n1524"><span style="color:red" id="n1525">К</span>рест воздвиза́емь / на нем
Вознесе́ннаго Страсть пречи́стую / пе́ти повелева́ет тва́ри
всей. / На том бо уби́в нас уби́вшаго, / умерщвлéнныя оживи́л
eсть, / и удобри́, и на Небесе́х жи́ти сподо́би, я́ко Милосе́рд,
/ премно́жеством бла́гости. / Тем, ра́дующеся, вознесе́м и́мя
Eго́ / и Того́ возвели́чим кра́йнее снизхожде́ние. <span style="color:red" id="n1526">(3)</span></p>

<p class="MsoNormal" id="n1527"><span style="color:red" id="n1528">М</span>оисе́й предобрази́
тя, / ру́ки просте́р на высоту́, / и побежда́ше Амали́ка
мучи́теля, / Кре́сте честны́й, / ве́рных похвало́, / страда́льцев
утвержде́ние, / апо́столов удобре́ние, / пра́ведных побо́рниче,
/ всех преподо́бных спаси́телю. Тем, тя воздвиза́ема зря́щи,
тварь весели́тся / и торжеству́ет, сла́вящи Христа́, / тобо́ю
разстоя́щая собра́вшаго кра́йнею бла́гостию. <span style="color:red" id="n1529">(3)</span></p>

<p class="MsoNormal" id="n1530"><span style="color:red" id="n1531">К</span>ре́сте пречестны́й,
/ eго́же обстоя́т чи́ни а́нгельстии, веселя́щеся, / днесь
воздвиза́емь, / Боже́ственным манове́нием возно́сиши вся / окраде́нием
сне́ди отгна́нныя / и в смерть попо́лзшияся. / Те́мже тя сердцы́
и устна́ми, ве́рнии, лобыза́юще, / свяще́ние почерпа́ем,
/ возноси́те, вопию́ще, Христа́, Преблага́го Бо́га, / и
Того́ покланя́йтеся Боже́ственному подно́жию. <span style="color:red" id="n1532">(2)</span></p>

<p class="MsoNormal" id="n1533"><span style="color:red" id="n1534">Слава, и ныне, глас 2:</span> Прииди́те,
вси язы́цы, / благослове́нному Дре́ву поклони́мся, / и́мже
бысть ве́чная пра́вда: / пра́oтца бо Ада́ма прельсти́вый
дре́вом / Кресто́м прельща́ется / и па́дает, низве́ржен,
паде́нием стра́нным, / мучи́тельством одержа́вый ца́рское
зда́ние; / Кро́вию Бо́жиею яд зми́ев отмыва́ется, / и кля́тва
разруши́ся осужде́ния пра́веднаго, / непра́ведным судо́м
Пра́веднику осужде́ну бы́вшу; / Дре́вом бо подоба́ше дре́во
исцели́ти / и Стра́стию Безстра́стнаго, я́же на Дре́ве,
/ разреши́ти стра́сти осужде́ннаго. / Но сла́ва, Христе́
Царю́, / éже о нас Твоему́ му́дрому смотре́нию, / и́мже
спасл eси́ всех, / я́ко Благ и человеколю́бец.</p>

<p class="MsoNormal" id="n1535"><span style="color:red" id="n1536">Вход. Прокимен дне.</span></p>

<p class="MsoNormal" id="n1537"><span style="color:red" id="n1538">Аще случится праздник сей в субботу,
в пяток вечера прокимен дне оставляется и поется прокимен великий, глас 7: </span>Бог
наш на Небеси́ и на земли́ / вся, ели́ка восхоте́, сотвори́.
<span style="color:red" id="n1539">Понеже в субботу вечера поется прокимен: </span>Госпо́дь
воцари́ся:</p>

<p class="MsoNormal" id="n1540"><span style="color:red" id="n1541">И чтения.</span></p>

<h3 id="n1542">Исхо́да чте́ние.</h3>

<p class="MsoNormal" id="n1543"><span style="color:red" id="n1544">П</span>оя́т Моисе́й сы́ны
Изра́илевы от мо́ря Чермна́го и веде́ ты́я в пусты́ню
Сур, и идя́ху три дни в пусты́ни, и не обрета́ху воды́, да бы́ша
пи́ли. Приидо́ша же в Ме́рру и не можа́ху пи́ти воды́
из Ме́рры, горька́ бо бе; сего́ ра́ди нарече́ся и́мя
ме́сту тому́: го́ресть. И ропта́ху лю́дие на Моисе́я,
глаго́люще: что пие́м? Возопи́ же Моисе́й ко Го́споду,
и показа́ ему́ Госпо́дь дре́во, и вложи́ то́е в во́ду,
и сладка́ бысть вода́; та́мо положи́ ему́ Бог оправда́ния
и суды́. И та́мо искуша́ше его́ и рече́: А́ще слу́хом
услы́шиши глас Го́спода Бо́га твоего́, и уго́дная пред
Ним сотвори́ши, и внуши́ши за́поведи Его́, и сохрани́ши
вся оправда́ния Его́, вся́ку боле́знь, ю́же наведо́х
еги́птяном, не наведу́ на тя. Аз бо есмь Госпо́дь, исцеля́яй
тя. И приидо́ша во Ели́м, и бя́ху та́мо двана́десять исто́чников
вод, и се́дмьдесят сте́блий фи́никовых, и ополчи́шася та́мо
при вода́х. И воздвиго́шася от Ели́ма, и прии́де весь сонм сыно́в
Изра́илевых в пусты́ню Син, я́же есть ме́жду Ели́мом и
между́ Си́ною.</p>

<p class="MsoNormal" align="right" style="text-align:right" id="n1545"><span style="font-size:
8.0pt;color:red" id="n1546">Исх 15:22–27; 16:1</span></p>

<h3 id="n1547">При́тчей чте́ние.</h3>

<p class="MsoNormal" id="n1548"><span style="color:red" id="n1549">С</span>ы́не, не пренебрега́й
наказа́ния Госпо́дня, ниже́ ослабева́й, от Него́ облича́емый.
Его́же бо лю́бит Госпо́дь, наказу́ет, бие́т же вся́каго
сы́на, его́же прие́млет. Блаже́н челове́к, и́же обре́те
Прему́дрость, и сме́ртен, и́же уве́де ра́зум. Лу́чше
бо Сию́ купова́ти, не́жели зла́та и сребра́ сокро́вища.
Честне́йшая же есть ка́мений многоце́нных, не сопротивля́ется
Ей ничто́же лука́вое, благоразу́мна есть всем лю́бящим Ю́,
вся́кое же честно́е недосто́йно Ея́ есть. Долгота́ бо жития́,
и ле́та жи́зни в десни́це Ея́. В шу́йце же Ея́ бога́тство
и сла́ва, из уст Ея́ исхо́дит пра́вда, зако́н же и ми́лость
на язы́це но́сит. Путие́ Ея́, путие́ добры́, и вся
стези́ Ея́ с ми́ром. Дре́во живота́ есть всем держа́щимся
Ея́ и восклоня́ющимся на Ню, я́ко на Го́спода, тверда́.</p>

<p class="MsoNormal" align="right" style="text-align:right" id="n1550"><span style="font-size:
8.0pt;color:red" id="n1551">Притч 3:11–18</span></p>

<h3 id="n1552">Проро́чества Иса́иина чте́ние.</h3>

<p class="MsoNormal" id="n1553"><span style="color:red" id="n1554">С</span>ия́ глаго́лет Госпо́дь:
отве́рзутся врата́ твоя́, Иерусали́ме, вы́ну день и нощь
и не затворя́тся, е́же ввести́ к тебе́ си́лу язы́ков
и цари́ их ведо́мыя. Язы́цы бо и ца́рие, и́же тебе́
не порабо́тают, поги́бнут, и язы́цы запусте́нием запусте́ют.
И сла́ва Лива́нова к тебе́ прии́дет, в кипари́се, и пе́вке
и ке́дре вку́пе, просла́вити ме́сто свято́е Мое́,
и ме́сто ног Мои́х просла́влю. И по́йдут к тебе́, боя́щеся,
сы́нове смири́вших тя и прогне́вавших тя и покло́нятся следо́м
ног твои́х вси прогне́вавшии тя, и нарече́шися град Госпо́день,
Сио́н Свята́го Изра́илева, за е́же бы́ти тебе́ оста́влену
и возненави́дену, и не бе помога́яй тебе́. И положу́ тя в ра́дость
ве́чную, весе́лие родо́м родо́в. И иссе́ши млеко́
язы́ков, и бога́тство царе́й сне́си, и разуме́еши, я́ко
Аз Госпо́дь, спаса́яй тя и избавля́яй тя, Бог Изра́илев.</p>

<p class="MsoNormal" align="right" style="text-align:right" id="n1555"><span style="font-size:
8.0pt;color:red" id="n1556">Ис 60:11–16</span></p>

<h3 id="n1557">На литии стихиры самогласны, глас 1.<br id="n1558">
Андрея Иерусалимскаго:</h3>

<p class="MsoNormal" id="n1559"><span style="color:red" id="n1560">Д</span>несь я́ко вои́стину
/ святовеща́нный глаго́л Дави́дов коне́ц прия́т: / се бо
я́ве пречи́стых ног Твои́х покланя́емся подно́жию / и,
на сень крилу́ Твоéю наде́ющеся, / Всеще́дрый, вопие́м
Ти: / да зна́менуется на нас свет Лица́ Твоего́. / Правосла́вных
люде́й Твои́х рог вознеси́ / честна́го Креста́ Твоего́
воздви́жением, / Христе́ Многоми́лостиве.</p>

<p class="MsoNormal" id="n1561"><span style="color:red" id="n1562">Н</span>асажде́нное в кра́ниеве
ме́сте Дре́во су́щаго живота́, / на не́мже соде́ла
спасе́ние Преве́чный Царь посреде́ земли́, / возноси́мо
днесь, освяща́ет ми́ра концы́, / и обновля́ется Воскресе́ния
дом. / Ра́дуются А́нгели на Небеси́, / и веселя́тся челове́цы
на земли́, / Дави́дски вопию́ще и глаго́люще: / возноси́те
Го́спода Бо́га на́шего / и поклоня́йтеся подно́жию но́гу
Eго́, / я́ко свя́то eсть, / подая́й ми́ру ве́лию ми́лость.</p>

<p class="MsoNormal" id="n1563"><span style="color:red" id="n1564">П</span>рообразу́я Крест Твой, Христе́,
/ патриа́рх Иа́ков, вну́ком благослове́ние да́руя, / на
глава́х пременéны ру́ки сотвори́. / Eго́же, Спа́се,
мы днесь вознося́ще, взыва́ем: / да́руй христолюби́вому во́инству
побе́ды, / я́ко Константи́ну одоле́ние.</p>

<h4 id="n1565">Глас 2:</h4>

<p class="MsoNormal" id="n1566"><span style="color:red" id="n1567">Феофаново: </span>Боже́ственное
сокро́вище, в земли́ скрыва́емо, / Жизнода́вца Крест, / на небесе́х
показа́ся царю́ благочести́вому / и побе́ды на враги́ подписа́ние
явля́ет разу́мно; / eго́же, ра́дуяся, ве́рою и любо́вию,
боже́ственно восте́к к высоте́ зре́ния, / тща́нием же того́
от земны́х недр изнесе́, / во избавле́ние ми́ра и спасе́ние
душ на́ших.</p>

<p class="MsoNormal" id="n1568"><span style="color:red" id="n1569">Киприаново: </span>Рук премене́ние
патриа́рха Иа́кова / на благослове́ние чад / держа́вное Креста́
Твоего́ предъявля́ше зна́мение; / его́же мы держа́ще тве́рда
храни́теля, / де́монския всемо́щно отго́ним полки́ / и
велиа́рову горды́ню в нем низлага́ем, / вражде́бнейшаго Амали́ка
побежда́ем всегуби́тельную си́лу. / Того́ и ны́не возноси́ма
/ благочестивому́дренно, ве́рнии, во очищение́ грехо́в, / Твое́й
бла́гости, во многомножа́йшем гла́се вопию́ще, прино́сим:
/ Го́споди, поми́луй, / из Де́вы воплоти́выйся, / уще́дри
рук Твои́х, Бла́же, му́дрое созда́ние.</p>

<p class="MsoNormal" id="n1570"><span style="color:red" id="n1571">Льва Деспота: </span>Ты мой покро́в
держа́вен еси́, / трича́стный Кре́сте Христо́в, / освяти́
мя си́лою твое́ю, / да ве́рою и любо́вию покланя́юся и
сла́влю тя.</p>

<h4 id="n1572">Глас 4:</h4>

<p class="MsoNormal" id="n1573"><span style="color:red" id="n1574">В</span>оспле́щем днесь пе́сненное
торжество́ / и све́тлым лице́м и язы́ком я́сно возопии́м:
/ нас ра́ди, Христе́, суд прие́мый, / и оплева́ния, и ра́ны,
и червлени́цею оде́явыйся, / и на Крест возше́д, / его́же ви́девше,
со́лнце и луна́ свет скры́ша, / и стра́хом земля́ колеба́шеся,
/ и заве́са церко́вная раздра́ся на дво́е. / Ты и ны́не
да́руй Крест Твой честны́й нам блюсти́теля и храни́теля / и
прогони́теля де́монов, / я́ко да вси, облобыза́юще, вопие́м
ему́: / спаси́ ны, Кре́сте, си́лою твое́ю, / освяти́
ны све́тлостию твое́ю, честны́й Кре́сте, / и укрепи́ ны
воздви́жением твои́м, / я́ко свет нам дарова́н еси́ / и
спасе́ние душ на́ших.</p>

<p class="MsoNormal" id="n1575"><span style="color:red" id="n1576">Анатолия: </span>Светосия́нен звезда́ми
о́браз / предпоказа́, Кре́сте, побе́ду одоле́ния / благочести́вому
царю́ вели́кому, / его́же ма́ти Еле́на изобре́тши,
/ мироявле́нна сотвори́, / и, тя днесь воздви́жуще, ве́рных
ли́цы, зове́м: / просвети́ ны све́тлостию твое́ю, / Кре́сте
живоно́сный, / освяти́ ны кре́постию твое́ю, / всечестны́й
Кре́сте, / и утверди́ ны воздви́жением твои́м, / воздвиза́емый
ко ополче́нию враго́в.</p>

<h4 id="n1577">Слава, и ныне, глас тойже. Анатолия:</h4>

<p class="MsoNormal" id="n1578"><span style="color:red" id="n1579">Ч</span>естна́го Креста́, Христе́,
де́йство прообрази́в, Моисе́й, / победи́ проти́внаго Амали́ка
в пусты́ни Сина́йстей: / eгда́ бо простира́ше ру́це, Креста́
о́браз творя́, / укрепля́хуся лю́дие; / ны́не же веще́й
сбытие́ в нас испо́лнися, / днесь Крест воздвиза́ется, / и де́мони
бе́гают, / днесь тварь вся от тли свободи́ся, / вся бо Креста́ ра́ди
возсия́ша нам дарова́ния. / Те́мже, ра́дующеся, вси / припа́даем
Тебе́, глаго́люще: / я́ко возвели́чишася дела́ Твоя́,
Го́споди, сла́ва Тебе́.</p>

<h3 id="n1580">На стиховне стихиры, глас 5. Самоподобен:</h3>

<p class="MsoNormal" id="n1581"><span style="color:red" id="n1582">Р</span>а́дуйся, живоно́сный
Кре́сте, / благоче́стия непобеди́мая побе́да, / дверь ра́йская,
/ ве́рных утвержде́ние, / Це́ркве огражде́ние, / и́мже
тля разори́ся и упраздни́ся, / и попра́ся сме́ртная держа́ва,
/ и вознесо́хомся от земли́ к Небе́сным; / oру́жие непобеди́мое,
/ бесо́в сопротивобо́рче, / сла́ва му́чеников, / преподо́бных
я́ко вои́стину удобре́ние, / приста́нище спасе́ния, / да́руяй
ми́ру ве́лию ми́лость.</p>

<p class="MsoNormal" id="n1583"><span style="color:red" id="n1584">Стих:</span> <b id="n1585">Возноси́те Го́спода
Бо́га на́шего </b><b id="n1586">/ и покланя́йтеся подно́жию но́гу
Eго́, я́ко свя́то eсть.</b></p>

<p class="MsoNormal" id="n1587"><span style="color:red" id="n1588">Р</span>а́дуйся, Госпо́день
Кре́сте, / и́мже разреши́ся от кля́твы челове́чество, /
су́щия ра́дости зна́мение, / прогоня́яй враги́ во твое́м
воздви́жении, всече́стне, / нам помо́щниче, царе́й держа́во,
/ кре́пость пра́ведных, / свяще́нников благоле́пие, / вообража́емый,
и лю́тых избавля́яй, / жезл си́лы, и́мже пасе́мся, / oру́жие
ми́ра, eго́же со стра́хом обстоя́т А́нгели, / Христа́
Боже́ственная сла́ва, / подаю́щаго ми́ру ве́лию ми́лость.</p>

<p class="MsoNormal" id="n1589"><span style="color:red" id="n1590">Стих:</span> <b id="n1591">Бог же, Царь наш пре́жде
ве́ка, </b><b id="n1592">/ соде́ла спасе́ние посреде́ земли́.</b></p>

<p class="MsoNormal" id="n1593"><span style="color:red" id="n1594">Р</span>а́дуйся, слепы́х наста́вниче,
/ немощны́х врачу́, / воскресе́ние всех уме́рших, / воздви́гнувый
ны, во тлю па́дшия, / Кре́сте честны́й, / и́мже разруши́ся
кля́тва, и процвете́ нетле́ние, / и земни́и обожи́хомся,
/ и диа́вол всеконе́чно низве́ржеся. / Днесь воздвиза́ема тя
ви́дяще рука́ми архиере́йскими, / возно́сим Вознесе́ннаго
посреде́ тебе́ / и тебе́ покланя́емся, / почерпа́юще бога́тно
ве́лию ми́лость.</p>

<h4 id="n1595">Слава, и ныне, глас 8. Иоанна Монаха:</h4>

<p class="MsoNormal" id="n1596"><span style="color:red" id="n1597">Е</span>го́же дре́вле Моисе́й
прообразова́в собо́ю, / Амали́ка низложи́в, победи́, /
и Дави́д песнопе́вец / подно́жию Твоему́, вопия́, кла́нятися
повелева́ше, / честно́му Кресту́ Твоему́, Христе́ Бо́же,
/ днесь, гре́шнии, кла́няемся, / устна́ми недосто́йными / Тя,
изво́лившаго пригвозди́тися на нем, воспева́юще, мо́лимся: /
Го́споди, с разбо́йником Ца́рствия Твоего́ сподо́би нас.</p>

<p class="MsoNormal" id="n1598"><span style="color:red" id="n1599">Таже: </span>Ны́не отпуща́еши:</p>

<h3 id="n1600">На благословении хлебов тропарь, глас 1:</h3>

<p class="MsoNormal" id="n1601"><span style="color:red" id="n1602">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство. <span style="color:red" id="n1603">(3)</span></p>

<p class="MsoNormal" id="n1604"><span style="color:red" id="n1605">И чтем слово о честнем Древе.</span></p>

<h2 id="n1606"><a name="_НА_УТРЕНИ_1" id="n1607"></a>НА УТРЕНИ</h2>

<h3 id="n1608">На Бог Госпо́дь: тропарь трижды, глас 1:</h3>

<p class="MsoNormal" id="n1609"><span style="color:red" id="n1610">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство. <span style="color:red" id="n1611">(3)</span></p>

<h3 id="n1612">По 1-м стихословии седален, глас 6:</h3>

<p class="MsoNormal" id="n1613"><span style="color:red" id="n1614">Т</span>о́кмо водрузи́ся Дре́во,
Христе́, Креста́ Твоего́, / основа́ния поколеба́шася сме́рти,
Го́споди: / Его́же бо пожре́ жела́нием ад, отпусти́ тре́петом;
/ яви́л еси́ нам спасе́ние Твое́, Святы́й, / и славосло́вим
Тя, Сы́не Бо́жий, поми́луй нас.</p>

<h4 id="n1615">Слава, и ныне, глас 1.<br id="n1616">
Подобен: Ка́мени запеча́тану:</h4>

<p class="MsoNormal" id="n1617"><span style="color:red" id="n1618">К</span>реста́ Твоего́ Дре́ву
покланя́емся, Человеколю́бче, / я́ко на нем пригвозди́лся еси́,
Животе́ всех. / Рай отве́рзл еси́, Спа́се, ве́рою прише́дшему
Ти разбо́йнику, / и сла́дости сподо́бися, испове́даяся Тебе́:
/ помяни́ мя, Го́споди. / Приими́, я́коже о́наго, и нас,
зову́щих: / согреши́хом вси, благоутро́бием Твои́м не пре́зри
нас.</p>

<h3 id="n1619">По 2-м стихословии седален, глас 6:</h3>

<p class="MsoNormal" id="n1620"><span style="color:red" id="n1621">Д</span>несь проро́ческое испо́лнися
сло́во: / се бо покланя́емся на ме́сто, / иде́же стоя́ша
но́ги Твоя́, Го́споди. / И, Дре́во спасе́ния прие́мше,
/ грехо́вных страсте́й свобо́ду получи́хом / моли́твами
Богоро́дицы, Еди́не Человеколю́бче.</p>

<h4 id="n1622">Слава, и ныне, глас 8.<br id="n1623">
Подобен: Повеле́нное та́йно:</h4>

<p class="MsoNormal" id="n1624"><span style="color:red" id="n1625">П</span>рообража́ше та́инственно
дре́вле Иису́с Нави́н Креста́ о́браз, / егда́ ру́це
простре́ крестови́дно, Спа́се мой, / и ста со́лнце, до́ндеже
враги́ низложи́, противостоя́щия Тебе́, Бо́гу; / ны́не
бо за́йде, на Кресте́ Тя зря, / и, держа́ву сме́ртную разруши́в,
/ весь мир совоздви́гл еси́.</p>

<p class="MsoNormal" id="n1626"><span style="color:red" id="n1627">Таже полиелей. Величание поется в олтаре
пред престолом.</span></p>

<h3 id="n1628">Величание:</h3>

<p class="MsoNormal" id="n1629"><span style="color:red" id="n1630">В</span>елича́ем Тя, / Живода́вче
Христе́, / и чтим Крест Твой святы́й, / и́мже нас спасл еси́
/ от рабо́ты вра́жия.</p>

<h3 id="n1631">Псалом избранный.</h3>

<p class="MsoNormal" id="n1632"><span style="font-size:8.0pt;color:red" id="n1633">Лик 1:</span> Суди́
Го́споди оби́дящия мя́, побори́ борю́щия мя. <span style="font-size:8.0pt;color:red" id="n1634">2:</span> Приими́ ору́жие и щит, и воста́ни
в по́мощь мою́. <span style="font-size:8.0pt;color:red" id="n1635">1:</span> Зна́менася
на нас свет лица́ Твоего́ Го́споди. <span style="font-size:8.0pt;
color:red" id="n1636">2:</span> Я́ко ору́жием благоволе́ния венча́л еси́
нас. <span style="font-size:8.0pt;color:red" id="n1637">1:</span> Дал еси́ зна́мение
боя́щимся Тебе́, е́же убежа́ти от лица́ лу́ка. <span style="font-size:8.0pt;color:red" id="n1638">2:</span> Позна́ти на земли́ путь Тво́й,
во всех язы́цех спасе́ние Твое́. <span style="font-size:8.0pt;
color:red" id="n1639">1:</span> Ви́деша вси концы́ земли́ спасе́ние Бо́га
на́шего. <span style="font-size:8.0pt;color:red" id="n1640">2:</span> Поклони́мся
на ме́сто, иде́же стоя́сте но́зе Его́. <span style="font-size:8.0pt;color:red" id="n1641">1:</span> Тогда́ возра́дуются вся древа́
дубра́вная. <span style="font-size:8.0pt;color:red" id="n1642">2:</span> Бог же Царь наш
пре́жде ве́ка, соде́ла спасе́ние посреде́ земли́.
<span style="font-size:8.0pt;color:red" id="n1643">1:</span> Возноси́те Го́спода
Бо́га на́шего, и покланя́йтеся подно́жию но́гу Его́,
я́ко свя́то есть. <span style="font-size:8.0pt;color:red" id="n1644">2:</span> Благослови́
ны Бо́же, Бо́же наш, благослови́ ны Бо́же. <span style="font-size:8.0pt;color:red" id="n1645">1:</span> Спаси́ лю́ди Твоя́, и
благослови́ достоя́ние Твое́. <span style="font-size:8.0pt;
color:red" id="n1646">2:</span> И упаси́ я́, и возми́ я́, до ве́ка.</p>

<p class="MsoNormal" id="n1647"><span style="color:red" id="n1648">Сла́ва, и ны́не:</span> Аллилу́иа,<span style="color:red" id="n1649"> трижды.</span></p>

<h3 id="n1650">По полиелеи седален, глас 8. <br id="n1651">
Подобен: Повеле́нное та́йно:</h3>

<p class="MsoNormal" id="n1652"><span style="color:red" id="n1653">В</span> раи́ мя пре́жде дре́во
обнажи́, / о вкуше́нии враг принося́ умерщвле́ние, / Креста́
же Дре́во, живота́ одея́ние челове́ком нося́, / водрузи́ся
на земли́, и мир весь испо́лнися вся́кия ра́дости. / Его́же
зря́ще возвыша́ема, / Бо́гу ве́рою, лю́дие, согла́сно
возопии́м: / испо́лнь сла́вы дом Твой.</p>

<p class="MsoNormal" id="n1654"><span style="color:red" id="n1655">Сла́ва, и ны́не, тойже.</span></p>

<h3 id="n1656">Степенна, 1-й антифон 4-го гласа:</h3>

<p class="MsoNormal" id="n1657"><span style="color:red" id="n1658">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n1659"><span style="color:red" id="n1660">Н</span>енави́дящии Сио́на,
/ посрами́теся от Го́спода, / я́ко трава́ бо огне́м /
бу́дете изсо́хше.</p>

<p class="MsoNormal" id="n1661"><span style="color:red" id="n1662">Сла́ва, и ны́не:</span> Святы́м
Ду́хом / вся́ка душа́ живи́тся, / и чистото́ю возвыша́ется,
/ светле́ется Тро́ическим Еди́нством священнота́йне.</p>

<h3 id="n1663">Прокимен, глас 4:</h3>

<p class="MsoNormal" id="n1664"><span style="color:red" id="n1665">В</span>и́деша вси концы́ земли́
/ спасе́ние Бо́га на́шего. <span style="color:red" id="n1666">Стих:</span> Воспо́йте
Го́сподеви песнь но́ву, я́ко ди́вна сотвори́ Госпо́дь.</p>

<p class="MsoNormal" id="n1667"><span style="color:red" id="n1668">Другий прокимен:</span> Вся́кое
дыха́ние / да хва́лит Го́спода. <span style="color:red" id="n1669">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n1670">Евангелие от Иоанна, зачало 42 от полу.</h3>

<p class="MsoNormal" id="n1671"><span style="color:red" id="n1672">Р</span>ече́ Госпо́дь: О́тче,
просла́ви и́мя Твое́. Прии́де же глас с небесе́: и просла́вих,
и па́ки просла́влю. Наро́д же стоя́й слы́шав, глаго́лаху:
гром бысть, ини́и глаго́лаху: А́нгел глаго́ла Ему́. Отвеща́
Иису́с, и рече́: не Мене́ ра́ди гла́с се́й бы́сть,
но наро́да ра́ди. Ны́не суд есть ми́ру сему́: ны́не
кня́зь ми́ра сего́ изгна́н бу́дет вон. И а́ще Аз вознесе́н
бу́ду от земли́, вся привлеку́ к Себе́. Сие́ же глаго́лаше,
назна́менуя, ко́ею сме́ртию хотя́ше умре́ти. Отвеща́
Ему́ наро́д: мы слы́шахом от зако́на, я́ко Христо́с
пребыва́ет во ве́ки: ка́ко Ты глаго́леши, вознести́ся подоба́ет
Сы́ну Челове́ческому? Кто есть сей Сын Челове́ческий? Рече́
же им Иису́с: еще́ ма́ло вре́мя свет в вас есть. Ходи́те,
до́ндеже свет и́мате, да тма вас не и́мет. И ходя́й во тме не
весть, ка́мо и́дет. До́ндеже свет и́мате, ве́руйте во свет,
да сы́нове све́та бу́дете.</p>

<p class="MsoNormal" align="right" style="text-align:right" id="n1673"><span style="font-size:
8.0pt;color:red" id="n1674">Ин 12:28–<span style="font-variant:small-caps" id="n1675">36а</span></span></p>

<p class="MsoNormal" id="n1676"><span style="color:red" id="n1677">Таже: </span>Воскресе́ние
Христо́во ви́девше, / поклони́мся Свято́му Го́споду
Иису́су, / еди́ному безгре́шному. / Кресту́ Твоему́
покланя́емся, Христе́, / и свято́е Воскресе́ние Твое́
пое́м и сла́вим. / Ты бо еси́ Бог наш, / ра́зве Тебе́
ино́го не зна́ем, / и́мя Твое́ имену́ем. /
Прииди́те, вси ве́рнии, / поклони́мся Свято́му
Христо́ву Воскресе́нию: / се бо прии́де Кресто́м
ра́дость всему́ ми́ру. / Всегда́ благословя́ще
Го́спода, / пое́м Воскресе́ние Его́: / распя́тие бо
претерпе́в, / сме́ртию смерть разруши́.</p>

<p class="MsoNormal" id="n1678"><span style="color:red" id="n1679">Псалом 50-й.</span></p>

<h3 id="n1680">По 50-м псалме.</h3>

<p class="MsoNormal" id="n1681"><span style="color:red" id="n1682">Слава:</span> Моли́твами Апо́столов,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n1683"><span style="color:red" id="n1684">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n1685"><span style="color:red" id="n1686">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h4 id="n1687">И стихира, глас 6:</h4>

<p class="MsoNormal" id="n1688"><span style="color:red" id="n1689">К</span>ре́сте Христо́в, христиа́н
упова́ние, / заблу́ждших наста́вниче, / обурева́емых приста́нище,
/ в бра́нех побе́да, / вселе́нныя утвержде́ние, / неду́жных
врачу́, / ме́ртвых воскресе́ние, / поми́луй нас.</p>

<h3 id="n1690">Канон Креста, егоже краегранесие:<br id="n1691">
Кресту́, наде́явся, пе́ние отрыга́ю.<br id="n1692">
Творение кир Космы.<br id="n1693">
Ирмосы по дважды, тропари же на 12, глас 8.<br id="n1694">
Песнь 1.</h3>

<p class="MsoNormal" id="n1695"><span style="color:red" id="n1696">Ирмос:</span> Крест начерта́в, Моисе́й
/ впря́мо жезло́м Чермно́е пресече́, / Изра́илю пешеходя́щу;
/ то́же обра́тно фарао́новым колесни́цам, / уда́рив, совокупи́,
/ вопреки́ написа́в непобеди́мое ору́жие. / Тем Христу́
пои́м, Бо́гу на́шему, я́ко просла́вися.</p>

<p class="MsoNormal" id="n1697"><span style="color:red" id="n1698">О́</span>браз дре́вле Моисе́й
пречи́стыя Стра́сти в себе́ само́м прообрази́, / свяще́нных
среде́ стоя́: / Крест же вообрази́в, / просте́ртыми побе́ду
дла́ньми воздви́же, / держа́ву погуби́в Амали́ка всегуби́теля.
/ Тем Христу́ поим, Бо́гу на́шему, я́ко просла́вися.</p>

<p class="MsoNormal" id="n1699"><span style="color:red" id="n1700">В</span>озложи́ Моисе́й на
столпе́ врачевство́, / тлетвори́ваго избавле́ние и ядови́таго
угрызе́ния, / и дре́ву о́бразом Креста́ / по земли́ пресмыка́ющагося
зми́я привяза́, / лука́вный в сем обличи́в вред. / Тем Христу́
пои́м, Бо́гу на́шему, я́ко просла́вися.</p>

<p class="MsoNormal" id="n1701"><span style="color:red" id="n1702">П</span>оказа́ не́бо Креста́
побе́ду благоче́стия держа́телю и царю́ богому́дру, / враго́в
в не́мже злосе́рдных низложи́ся свире́пство, / лесть же преврати́ся,
/ и ве́ра распростре́ся земны́м конце́м Боже́ственная.
/ Тем Христу́ пои́м, Бо́гу на́шему, я́ко просла́вися.</p>

<p class="MsoNormal" id="n1703"><span style="color:red" id="n1704">Катавасия, оба лика вкупе:</span> Крест
начерта́в:</p>

<h3 id="n1705">Песнь 3.</h3>

<p class="MsoNormal" id="n1706"><span style="color:red" id="n1707">Ирмос:</span> Жезл во о́браз та́йны
прие́млется, / прозябе́нием бо предразсужда́ет свяще́нника;
/ неплодя́щей же пре́жде Це́ркви, / ны́не процвете́ Дре́во
Креста́, / в держа́ву и утвержде́ние.</p>

<p class="MsoNormal" id="n1708"><span style="color:red" id="n1709">Я́</span>ко испусти́, ударя́емь,
во́ду краесеко́мый / непокори́вым лю́дем и жестосе́рдым,
/ богозва́нныя проявля́ше Це́ркве та́инство, / ея́же Крест
держа́ва и утвержде́ние.</p>

<p class="MsoNormal" id="n1710"><span style="color:red" id="n1711">Р</span>е́бром пречи́стым,
копие́м прободе́нным, / вода́ с Кро́вию истече́, / обновля́ющая
Заве́т и омыва́тельная греха́: / ве́рных бо Крест похвала́
и царе́й держа́ва и утвержде́ние.</p>

<h3 id="n1712">Седален, глас 4<br id="n1713">
Подобен: Ско́ро предвари́:</h3>

<p class="MsoNormal" id="n1714"><span style="color:red" id="n1715">В</span> тебе́, треблаже́нне
и жизнода́вче Кре́сте, / лю́дие учрежда́ющеся, спра́зднуют
с невеще́ственными ли́ки, / чи́ни архиере́йстии благогове́йно
воспева́ют, / мно́жества же мона́шествующих и по́стников покланя́ются,
/ Христа́ же распе́ншагося вси сла́вим.</p>

<p class="MsoNormal" id="n1716"><span style="color:red" id="n1717">Сла́ва, и ны́не, тойже.</span></p>

<h3 id="n1718">Песнь 4.</h3>

<p class="MsoNormal" id="n1719"><span style="color:red" id="n1720">Ирмос:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<p class="MsoNormal" id="n1721"><span style="color:red" id="n1722">Г</span>орькоро́дныя преложи́
дре́вом Моисе́й / источники в пусты́ни дре́вле, / Кресто́м
ко благоче́стию язы́ков / проявля́я преложе́ние.</p>

<p class="MsoNormal" id="n1723"><span style="color:red" id="n1724">Г</span>лубине́ вне́дривый
секу́щую / издаде́ Иорда́н дре́ву, / Кресто́м и креще́нием
/ сече́ние ле́сти зна́менуя.</p>

<p class="MsoNormal" id="n1725"><span style="color:red" id="n1726">С</span>вяще́нно ополча́ются
/ четвероча́стнии лю́дие, предходя́ще / о́бразом свиде́тельства
ски́нии, / крестообра́зными чи́нми прославля́еми.</p>

<p class="MsoNormal" id="n1727"><span style="color:red" id="n1728">Ч</span>у́дно простира́емь,
/ со́лнечныя лучи́ испуща́ше Крест, / и пове́даша небеса́
/ сла́ву Бо́га на́шего.</p>

<h3 id="n1729">Песнь 5.</h3>

<p class="MsoNormal" id="n1730"><span style="color:red" id="n1731">Ирмос:</span> О треблаже́нное Дре́во,
/ на не́мже распя́ся Христо́с, Царь и Госпо́дь! / И́мже
паде́ дре́вом прельсти́вый, / Тобо́ю прельсти́вся, / Бо́гу
пригвозди́вшуся пло́тию, / подаю́щему мир душа́м на́шим.</p>

<p class="MsoNormal" id="n1732"><span style="color:red" id="n1733">Т</span>ебе́, приснопе́тое
Дре́во, на не́мже простре́ся Христо́с, / Еде́м храня́щее
обраща́ющееся ору́жие, Кре́сте, устыде́ся: / стра́шный
же Херуви́м уступи́ на тебе́ пригвожде́нному Христу́, /
подаю́щему мир душа́м на́шим.</p>

<p class="MsoNormal" id="n1734"><span style="color:red" id="n1735">П</span>одзе́мных си́лы проти́вныя
Креста́ страша́тся / начерта́ема зна́мения на возду́се,
/ по нему́же хо́дят Небе́сных и земноро́дных ро́ди, / коле́на
приклоня́юще Христу́, / подаю́щему мир душа́м на́шим.</p>

<p class="MsoNormal" id="n1736"><span style="color:red" id="n1737">З</span>аря́ми нетле́нными
я́влься Боже́ственный Крест / омраче́нным язы́ком, заблужде́нным
в пре́лести, / Боже́ственный свет облиста́в, / усвоя́ет на нем
пригвожде́нному Христу́, / подаю́щему мир душа́м на́шим.</p>

<h3 id="n1738">Песнь 6.</h3>

<p class="MsoNormal" id="n1739"><span style="color:red" id="n1740">Ирмос:</span> Во́днаго зве́ря
во утро́бе / дла́ни Ио́на крестови́дно распросте́р, / спаси́тельную
Страсть прообража́ше я́ве. / Тем, тридне́вен изше́д, / преми́рное
Воскресе́ние прописа́ше / Пло́тию пригвожде́ннаго Христа́
Бо́га / и тридне́вным Воскресе́нием мир просве́щшаго.</p>

<p class="MsoNormal" id="n1741"><span style="color:red" id="n1742">С</span>та́ростию преклони́вся
и неду́гом отягче́н, испра́вися Иа́ков, ру́це премени́в,
/ де́йствие явля́я жизноно́снаго Креста́: / и́бо ве́тхость
зако́ннаго сено́внаго писа́ния новописа́ на сем Пло́тию
пригвозди́выйся Бог / и душегуби́тельный неду́г ле́сти отгна́.</p>

<p class="MsoNormal" id="n1743"><span style="color:red" id="n1744">Н</span>а ю́ныя возложи́в дла́ни
боже́ственный Изра́иль, крестови́дно главы́ явля́ше, /
я́ко старе́йшая сла́ва, законослужи́тели лю́дие. / Те́мже,
подмне́вся та́ко испрельсти́тися, не измени́ жизноно́снаго
о́браза: / превзы́дут бо лю́дие Христо́вы Бо́жии новоутвержде́ннии,
/ вопия́ху, Кресто́м огражда́еми.</p>

<h3 id="n1745">Кондак, глас 4. Самоподобен:</h3>

<p class="MsoNormal" id="n1746"><span style="color:red" id="n1747">В</span>ознесы́йся на Крест во́лею,
/ тезоимени́тому Твоему́ но́вому жи́тельству / щедро́ты
Твоя́ да́руй, Христе́ Бо́же, / возвесели́ си́лою Твое́ю
ве́рныя лю́ди Твоя́, / побе́ды дая́ нам на сопоста́ты,
/ посо́бие иму́щим Твое́ oру́жие ми́ра, / непобеди́мую
побе́ду.</p>

<p class="MsoNormal" id="n1748"><span style="color:red" id="n1749">Икос:</span> И́же до тре́тияго
Небесе́ восхище́н бысть в рай / и глаго́лы слы́шав неизрече́нныя
и Боже́ственныя, / и́хже не леть язы́ки (челове́ческими) глаго́лати,
/ что Гала́том пи́шет, я́ко рачи́телие Писа́ний прочто́сте
и позна́сте: / мне, глаго́лет, хвали́тися да не бу́дет, то́кмо
во еди́ном Кресте́ Госпо́дни, / на не́мже, страда́в, уби́
стра́сти. / Того́ у́бо и мы изве́стно держи́м, Крест Госпо́день,
хвалу́ вси: / есть бо нам спаси́тельное сие́ Дре́во / oру́жие
ми́ра, непобеди́мая побе́да.</p>

<h3 id="n1750">Песнь 7.</h3>

<p class="MsoNormal" id="n1751"><span style="color:red" id="n1752">Ирмос:</span> Безу́мное веле́ние
мучи́теля злочести́ваго / лю́ди поколеба́, / ды́шущее преще́ние
и злохуле́ние богоме́рзкое; / оба́че три о́троки не устраши́
я́рость зве́рская, / ни огнь снеда́яй, / но противоды́шущу росоно́сному
Ду́ху, / со огне́м су́ще, поя́ху: / Препе́тый отце́в
и нас Бо́же, благослове́н еси́.</p>

<p class="MsoNormal" id="n1753"><span style="color:red" id="n1754">О</span>т дре́ва вкуси́в, пе́рвый
в челове́цех в тле́ние всели́ся: / отверже́нием бо жи́зни
безче́стнейшим осуди́вся, / всему́ ро́ду телотле́нен не́кий
я́ко вред неду́га преподаде́; / но, обре́тше, земноро́днии,
воззва́ние кре́стным Дре́вом, зове́м: / препе́тый отце́в
и нас Бо́же, благослове́н еси́.</p>

<p class="MsoNormal" id="n1755"><span style="color:red" id="n1756">Р</span>азруши́ повеле́ние
Бо́жие преслуша́ние, / и дре́во принесе́ смерть челове́ком,
/ е́же неблаговре́менно прича́стно бы́вшее; / во утвержде́ние
же зело́ честна́го / отту́ду жи́зни дре́во возбраня́емо
бе, / е́же разбо́йнику злоуме́ршу отве́рзе, благоразу́мно
зову́щу: / препе́тый отце́в и нас Бо́же, благослове́н еси́.</p>

<p class="MsoNormal" id="n1757"><span style="color:red" id="n1758">Ж</span>езла́ объе́млет край
Ио́сифова, / бу́дущая зря, Изра́иль, / Ца́рствия держа́вное,
/ я́ко возыму́ществит пресла́вный Крест, проявля́я: / сей бо
царе́й победоно́сная похвала́ и свет ве́рою зову́щим: /
препе́тый отце́в и нас Бо́же, благослове́н еси́.</p>

<h3 id="n1759">Песнь 8.</h3>

<p class="MsoNormal" id="n1760"><span style="color:red" id="n1761">Ирмос:</span> Благослови́те, о́троцы,
/ Тро́ицы равночи́сленнии, / Соде́теля Отца́ Бо́га, / по́йте
снизше́дшее Сло́во, / и огнь в ро́су претво́ршее, / и превозноси́те
всем жизнь подава́ющаго / Ду́ха Всесвята́го во ве́ки.</p>

<p class="MsoNormal" id="n1762"><span style="color:red" id="n1763">В</span>оздвиза́ему Дре́ву,
/ окропле́ну Кро́вию вопло́щшагося Сло́ва Бо́га, / по́йте,
Небе́сныя Си́лы; / земны́х воззва́ние пра́зднующе, лю́дие,
/ поклони́теся Христо́ву Кресту́, / и́мже ми́ру воста́ние
во ве́ки.</p>

<p class="MsoNormal" id="n1764"><span style="color:red" id="n1765">З</span>емноро́днии, дла́ньми,
строи́телие благода́ти, / Крест, на не́мже стоя́ше Христо́с
Бог, возноси́те священноле́пно / и копие, Бо́жия Сло́ва Те́ло
пробо́дшее, / да ви́дят язы́цы вси спасе́ние Бо́жие, /
сла́вяще Его́ во ве́ки.</p>

<p class="MsoNormal" id="n1766"><span style="color:red" id="n1767">Б</span>оже́ственным судо́м
предызбра́ннии, весели́теся, / христиа́нстии ве́рнии ца́рие,
/ хвали́теся победоно́сным ору́жием, / прие́мше от Бо́га
Крест честны́й: / в сем бо коле́на бра́ней, де́рзости и́щуще,
/ разсыпа́ются во ве́ки.</p>

<p class="MsoNormal" id="n1768"><span style="color:red" id="n1769">На 9-й песни </span>Честне́йшую:<span style="color:red" id="n1770"> не поем, но поем припев праздника: </span><b id="n1771">Велича́й, душе́
моя́, </b><b id="n1772">/ пречестны́й Крест Госпо́день.</b><span style="color:red" id="n1773"> Таже ирмос 1-го канона: </span>Та́ин еси́, Богоро́дице,
рай:</p>

<p class="MsoNormal" id="n1774"><span style="color:red" id="n1775">И другий лик подобне, припев и ирмос.
И к прочим 6-ти стихом тойже припев поем.</span></p>

<h3 id="n1776">Песнь 9.</h3>

<p class="MsoNormal" id="n1777"><span style="color:red" id="n1778">Ирмос:</span> Та́ин еси́, Богоро́дице,
рай, / невозде́ланно возрасти́вший Христа́, / И́мже кре́стное
живоно́сное на земли́ насади́ся Дре́во. / Тем, ны́не возноси́му,
/ покланя́ющеся Ему́, Тя велича́ем.</p>

<p class="MsoNormal" id="n1779"><span style="color:red" id="n1780">Д</span>а возра́дуются древа́
дубра́вная вся, освяти́вшуся естеству́ их, / от Него́же изнача́ла
насади́шася, / Христу́ распросте́ршуся на Дре́ве; / тем, ны́не
возноси́му, / покланя́ющеся Ему́, Тя велича́ем.</p>

<p class="MsoNormal" id="n1781"><span style="color:red" id="n1782">С</span>вяще́нный воста́ рог
/ и глава́ всем богому́дрым, Крест, / и́мже гре́шных мы́сленно
стира́ются ро́зи вси; / тем, ны́не возноси́му, покланя́ющеся
ему́, Тя велича́ем.</p>

<p class="MsoNormal" id="n1783"><span style="color:red" id="n1784">Другий припев:</span> <b id="n1785">Велича́й,
душе́ моя́, </b><b id="n1786">/ животворя́щаго Креста́ Госпо́дня воздви́жение.</b>
<span style="color:red" id="n1787">И ирмос: </span>Сне́дию дре́ва:</p>

<p class="MsoNormal" id="n1788"><span style="color:red" id="n1789">И другий лик подобне, припев и ирмос.
Тропари же 6 с симже припевом.</span></p>

<p class="MsoNormal" id="n1790">&nbsp;</p>

<p class="MsoNormal" id="n1791"><span style="color:red" id="n1792">Ин. Ирмос:</span> Сне́дию дре́ва
ро́ду прибы́вшая смерть / Кресто́м упраздни́ся днесь, / и́бо
прама́терняя всеро́дная кля́тва разруши́ся / прозябе́нием
Чи́стыя Богома́тере, / Ю́же вся Си́лы Небе́сныя велича́ют.</p>

<p class="MsoNormal" id="n1793"><span style="color:red" id="n1794">Г</span>о́рести уби́йственныя,
я́же от дре́ва, не оста́вив, Го́споди, / Кресто́м бо сию́
соверше́нно истреби́л еси́. / Сего́ ра́ди и дре́вом
услади́ иногда́ го́ресть вод Ме́рры: / прообразу́ющее Креста́
де́йство, / е́же вся Си́лы Небе́сныя велича́ют.</p>

<p class="MsoNormal" id="n1795"><span style="color:red" id="n1796">Н</span>епреста́нно гружа́емыя
мра́ком пра́отца, Го́споди, / Кресто́м возвы́сил еси́
днесь, / я́ко бо ле́стию весьма́ неудержа́нно естество́
преднизведе́ся, / всеро́дне ны па́ки испра́ви свет Креста́
Твоего́, / его́же, ве́рнии, велича́ем.</p>

<p class="MsoNormal" id="n1797"><span style="color:red" id="n1798">Д</span>а о́браз пока́жеши
ми́ру покланя́емый, Го́споди, Креста́, / во всех я́ко пресла́вный,
на небесе́х изобрази́л еси́, / све́том безме́рным озаре́н,
/ царю́ всеору́жие непобеди́мое. / Тем Тя вся Си́лы Небе́сныя
велича́ют.</p>

<p class="MsoNormal" id="n1799"><span style="color:red" id="n1800">Катавасия:</span> Та́ин еси́,
Богоро́дице, рай:<span style="color:red" id="n1801"> Другий: </span>Сне́дию дре́ва:<span style="color:red" id="n1802"> С припевы. И поклон.</span></p>

<h3 id="n1803">Светилен.<br id="n1804">
Подобен: Ученико́м:</h3>

<p class="MsoNormal" id="n1805"><span style="color:red" id="n1806">К</span>рест, храни́тель всея́
вселе́нныя, / Крест красота́ Це́ркве, / Крест царе́й держа́ва,
/ Крест ве́рных утвержде́ние, / Крест А́нгелов сла́ва и де́монов
я́зва. <span style="color:red" id="n1807">(2)</span></p>

<h4 id="n1808">Слава, и ныне.<br id="n1809">
Подобен: Жены́, услы́шите:</h4>

<p class="MsoNormal" id="n1810"><span style="color:red" id="n1811">К</span>рест воздвиза́ется днесь,
и мир освяща́ется: / И́же бо со Отце́м седя́й и Ду́хом
Святы́м на сем ру́це распростре́, / мир весь привлече́ к Твоему́,
Христе́, позна́нию; / и́же у́бо на Тя наде́ющияся / боже́ственныя
сподо́би сла́вы.</p>

<h3 id="n1812">На хвалитех стихиры, на 4, глас 8. Самоподобен:</h3>

<p class="MsoNormal" id="n1813"><span style="color:red" id="n1814">О</span>, пресла́внаго чудесе́,
/ живоно́сный сад, / Крест пресвяты́й / на высоту́ возноси́мь
явля́ется днесь. / Славосло́вят вси концы́ земни́и, / устраша́ются
де́монския полки́. / О, каковы́й дар земны́м дарова́ся!
/ И́мже, Христе́, спаси́ ду́ши на́ша, / я́ко Eди́н
Благоутро́бен. <span style="color:red" id="n1815">(2)</span></p>

<p class="MsoNormal" id="n1816"><span style="color:red" id="n1817">О</span>, пресла́внаго чудесе́,
/ я́ко грозд, испо́лнен живота́, / понесы́й Вы́шняго, /
от земли́ воздвиза́емь Крест ви́дится днесь, / и́мже вси к Бо́гу
привлеко́хомся, / и поже́рта бысть до конца́ смерть. / О, Дре́во
пречестно́е, / и́мже восприя́хом во Eде́ме безсме́ртную
пи́щу, / Христа́ сла́вяще!</p>

<p class="MsoNormal" id="n1818"><span style="color:red" id="n1819">О</span>, пресла́внаго чудесе́,
/ широта́ Креста́ и долгота́ / Небеси́ равна́ eсть, / я́ко
Боже́ственною благода́тию освяща́ет вся́чeская. / О сем язы́цы
ва́рварстии побежда́ются, / о сем ски́птры царе́й утвержда́ются.
/ О, боже́ственныя ле́ствицы, / éюже восхо́дим на Небеса́,
/ вознося́ще в пе́снех Христа́ Го́спода.</p>

<p class="MsoNormal" id="n1820"><span style="color:red" id="n1821">Слава, и ныне, глас 6:</span> Днесь происхо́дит
Крест Госпо́день, / и ве́рнии прие́млют того́ жела́нием,
/ и взе́млют исцелéния души́ же и те́ла / и вся́кия боле́зни.
/ Сего́ целу́им ра́достию и стра́хом: / стра́хом, греха́
ра́ди, я́ко недосто́йни су́ще; / ра́достию же, спасе́ния
ра́ди, / éже подае́т ми́ру на том пригвозди́выйся Христо́с
Бог, / име́яй ве́лию ми́лость.</p>

<p class="MsoNormal" id="n1822"><span style="color:red" id="n1823">И славословие великое тихо и согласно
поют. Поему же великому славословию, облачится настоятель во всю священную одежду,
и приемлет кадильницу с фимиамом, и приходит ко Святей Трапезе, и кадит Честный
Крест крестообразно, и взимает его на главу, и исходит северными дверьми, предидущим
ему со двема лампадами даже до Царских врат, и тамо став ожидает конца Славословия
и Трисвятаго. Сему же скончану, возглашает настоятель велегласно:</span> Прему́дрость,
про́сти. <span style="color:red" id="n1824">Мы же начинаем тропарь: </span>Спаси́,
Го́споди, лю́ди Твоя́: <span style="color:red" id="n1825">трижды. И приходит
настоятель, нося на главе Честный Крест до среды церкве пред святыя Царския двери:
тамо убо уготовану аналогию, полагает верху его Честный Крест, и кадит крестообразно.
Таже творит поклоны три до земли, в кой либо буди день, и взем Честный Крест со
благовонными васильками, на подножие Креста обложенными, станет пред аналогием зря
к востоком. И диакон возглашает велегласно во услышание всех: </span>Поми́луй
нас, Бо́же, по вели́цей ми́лости Твое́й, мо́лимся Тебе́,
услы́ши нас, Го́споди, и поми́луй, рцем вси. <span style="color:red" id="n1826">И начинаем первую сотницу,</span> Го́споди, поми́луй,
<span style="color:red" id="n1827">40: знаменающу настоятелю в начале Честным Крестом, трижды.
Таже преклоняет главу, елико пядию отстояти главе от земли, и помалу воздвизается
горе даже до скончания втораго, 40,</span> Го́споди, помилуй. <span style="color:red" id="n1828">Егда же доспеет до 97,</span> Го́споди, поми́луй, <span style="color:red" id="n1829">возвышает глас свой екклисиарх, настоятель же прямо стоя, и конца
сотницы ожидая, знаменует крестом паки трижды. Таже обращается к западней стране.
И глаголет диакон:</span> Еще́ мо́лимся о ми́лости, жи́зни и
оставле́нии грехо́в Вели́каго господи́на и отца́ на́шего
Святе́йшаго Патриа́рха <span style="color:red" id="n1830">[имя рек]</span>, и всего́
о Христе́ бра́тства на́шего, о здра́вии и о спасе́нии,
рцем вси. <span style="color:red" id="n1831">И начинаем вторую сотницу,</span> Го́споди,
помилуй. <span style="color:red" id="n1832">И творит настоятель второе воздвижение, якоже преднаписася.
Таже обращается к полуденной стране. И глаголет диакон:</span> Еще́ мо́лимся
о Богохрани́мей стране́ Росси́йстей, о власте́х и во́инстве
ея́, да ти́хое и безмо́лвное житие́ поживе́м во вся́ком
благоче́стии и чистоте́, рцем вси. <span style="color:red" id="n1833">И начинаем
третию сотницу,</span> Го́споди, поми́луй. <span style="color:red" id="n1834">Скончаваемей
же той, обращается настоятель к северной стране.</span> <span style="color:
red" id="n1835">И глаголет диакон:</span> Еще́ мо́лимся о вся́кой души́
христиа́нстей, скорбя́щей же и озло́бленней, здра́вия, спасе́ния,
и оставле́ния грехо́в тре́бующей, рцем вси. <span style="color:red" id="n1836">И бывает 4-е воздвижение. И обращается настоятель к востоком.
И глаголет диакон:</span> Еще́ мо́лимся о всех служа́щих и послужи́вших
во святе́й оби́тели сей <span style="color:red" id="n1837">[или </span>хра́ме
сем<span style="color:red" id="n1838">]</span>, оте́ц и бра́тий на́ших, о здра́вии
и о спасе́нии, и оставле́нии грехо́в их, рцем вси. <span style="color:red" id="n1839">И начинаем пятую сотницу. По пятом же воздвижении, поем: </span>Сла́ва,
и ны́не,<span style="color:red" id="n1840"> кондак: </span>Вознесы́йся на Крест во́лею:<span style="color:red" id="n1841"> Поему же сему, полагает настоятель Честное древо Креста на аналогии,
и поет тропарь сей во глас 6-й: </span>Кресту́ Твоему́ покланя́емся,
Влады́ко, и свято́е воскресе́ние Твое́ сла́вим.<span style="color:red" id="n1842"> Трижды. Поющим же и братиям тойже тропарь начинает кланятися
настоятель, и творит метания два пред честным крестом, таже целует его. По целовании
же творит паки едино метание, такожде и на оба лика по единому метанию. Посем приходят
братия вся от десныя и левая страны два два, по чину покланяются, и целуют честный
крест. Поем же и стихиры самогласны, дондеже совершится целование. И по скончании
целования Честнаго Креста, поставляется аналогий, с Честным Крестом, одесную страну
Царских дверей, и тамо стоит, дондеже праздник отдастся.</span></p>

<h3 id="n1843">Егда же целуем честный Крест,<br id="n1844">
поем стихиры самогласны честнаго Креста, глас 2:</h3>

<p class="MsoNormal" id="n1845"><span style="color:red" id="n1846">П</span>рииди́те, ве́рнии,
/ животворя́щему Дре́ву поклони́мся, / на не́мже Христо́с,
Царь сла́вы, во́лею ру́це распросте́р, / вознесе́ нас на
пе́рвое блаже́нство, / я́же пре́жде враг сла́стию укра́д,
/ изгна́ны от Бо́га сотвори́. / Прииди́те, ве́рнии, Дре́ву
поклони́мся, / и́мже сподо́бихомся неви́димых враг сокруши́ти
главы́. / Прииди́те, вся oте́чeствия язы́ков, / Крест Госпо́день
пе́сньми почти́м. / Ра́дуйся, Кре́сте, па́дшаго Ада́ма
соверше́нное избавле́ние! / О тебе́ бо ве́рнейшии ца́рие
на́ши хва́лятся, / я́ко твое́ю си́лою исма́ильтeския
лю́ди держа́вно покаря́юще. / Тя ны́не со стра́хом христиа́не
целу́юще, / на тебе́ пригвозди́вшагося Бо́га сла́вим, глаго́люще:
/ Го́споди, на том пригвозди́выйся, поми́луй нас, / я́ко Благ
и Человеколю́бец.</p>

<p class="MsoNormal" id="n1847"><span style="color:red" id="n1848">Глас 5: </span>Прииди́те, лю́дие,
/ пресла́вное чу́до ви́дяще, Креста́ си́ле поклони́мся:
/ я́ко дре́во в раи́ смерть прозябе́, / сие́ же жизнь процвете́,
/ безгре́шнаго иму́щее пригвожде́нна Го́спода, / от Него́же,
вси язы́цы, нетле́ние взе́млюще, зове́м: / И́же Кресто́м
смерть упраздни́вый / и нас свободи́вый, сла́ва Тебе́.</p>

<p class="MsoNormal" id="n1849"><span style="color:red" id="n1850">Глас тойже: </span>Глас проро́к
Твои́х, Иса́ии и Дави́да, / испо́лнися, Бо́же, глаго́лющий:
/ прии́дут вси язы́цы, Го́споди, / и покло́нятся пред Тобо́ю.
/ Се бо лю́дие, и́же Твоея́, Бла́же, благода́ти напо́лнишася,
/ во дво́рех Твои́х Иерусали́ма. / Крест претерпе́вый за ны
/ и Воскресе́нием Твои́м животворя́й, / сохрани́ и спаси́
ны.</p>

<p class="MsoNormal" id="n1851"><span style="color:red" id="n1852">Глас 6: </span>Четвероконе́чный
мир / днесь освяща́ется, / четвероча́стному воздвиза́ему Твоему́
Кресту́, Христе́ Бо́же наш, / и рог ве́рных христиа́н совозно́сится;
/ тем враго́в сокруша́ем ро́ги. / Ве́лий еси́, Го́споди,
/ и ди́вен в де́лех Твои́х, / сла́ва Тебе́.</p>

<p class="MsoNormal" id="n1853"><span style="color:red" id="n1854">П</span>роро́ков гла́си / Дре́во
свято́е предвозвести́ша, / и́мже дре́вния свободи́ся кля́твы
сме́ртныя Ада́м, / тварь же, днесь возноси́му тому́, совозвыша́ет
глас, / от Бо́га прося́щи бога́тыя ми́лости; / но, Еди́ный
в благоутро́бии безме́рный, Влады́ко, / очище́ние бу́ди
нам / и спаси́ ду́ши на́ша.</p>

<p class="MsoNormal" id="n1855"><span style="color:red" id="n1856">Глас 8: </span>Глас проро́ка Твоего́
Моисе́я, Бо́же, / испо́лнися, глаго́ляй: / у́зрите Живо́т
ваш, ви́сящь пред очесы́ ва́шими. / Днесь Крест воздвиза́ется,
/ и мир от ле́сти свобожда́ется, / днесь Христо́во Воскресе́ние
обновля́ется, / и концы́ земли́ ра́дуются, / в кимва́лех
дави́дски песнь Тебе́ принося́ще и глаго́люще: / соде́лал
еси́ спасе́ние посреде́ земли́, Бо́же, / Крест и Воскресе́ние,
/ и́хже ра́ди нас спасл еси́, Бла́же и Человеколю́бче,
/ Всеси́льне Го́споди, сла́ва Тебе́.</p>

<p class="MsoNormal" id="n1857"><span style="color:red" id="n1858">Глас тойже: </span>Днесь Влады́ка
тва́ри / и Госпо́дь сла́вы / на Кресте́ пригвожда́ется
/ и в ре́бра пробода́ется, / же́лчи и о́цта вкуша́ет Сла́дость
церко́вная, / венце́м от те́рния облага́ется покрыва́яй
не́бо о́блаки, / оде́ждею облачи́тся поруга́ния и зауша́ется
бре́нною руко́ю, / руко́ю созда́вый челове́ка, / по плеще́ма
бие́н быва́ет, / одева́яй не́бо о́блаки, / заплева́ния
и ра́ны прие́млет, / поноше́ния и зауше́ния, / и вся терпи́т
мене́ ра́ди, осужде́ннаго, / Изба́витель мой и Бог, / да спасе́т
мир от пре́лести, / я́ко Благоутро́бен.</p>

<h4 id="n1859">Слава, и ныне, глас тойже:</h4>

<p class="MsoNormal" id="n1860"><span style="color:red" id="n1861">Д</span>несь Неприкоснове́нный Существо́м
/ прикоснове́н мне быва́ет / и стра́ждет Стра́сти, / свобожда́яй
мя от страсте́й, / свет подава́яй слепы́м / от беззако́нных
усте́н оплева́ется / и дае́т плещи́ за пленéнныя на раны.
/ Сего́ Чи́стая Де́ва и Ма́ти на Кресте́ зря́щи, /
боле́зненно веща́ше: / увы́ Мне, Ча́до Мое́, / что сие́
сотвори́л eси́? / Кра́сный добро́тою па́че всех челове́к
/ бездыха́нный, беззра́чный явля́ешися, / не име́я ви́да,
ниже́ добро́ты, увы́ Мне, Мой Све́те, / не могу́ спя́ща
зре́ти Тя, / утро́бою уязвля́юся, / и лю́тое oру́жие се́рдце
Мое́ прохо́дит; / воспева́ю Твоя́ стра́сти, / покланя́юся
благоутро́бию Твоему́, / Долготерпели́ве Го́споди, сла́ва
Тебе́.</p>

<p class="MsoNormal" id="n1862"><span style="color:red" id="n1863">Таже ектении, и прочее обычное. И бывает
совершенный отпуст.</span></p>

<h3 id="n1864">Отпуст:</h3>

<p class="MsoNormal" id="n1865"><span style="color:red" id="n1866">Х</span>ристо́с, и́стинный
Бог наш, моли́твами пречи́стыя Своея́ Ма́тере, си́лою честна́го
и животворя́щаго Креста́, святы́х сла́вных и всехва́льных
Апо́стол, и всех святы́х, поми́лует и спасе́т нас, я́ко
Благ и Человеколю́бец.</p>

<p class="MsoNormal" id="n1867">&nbsp;</p>

<h2 id="n1868"><a name="_НА_ЛИТУРГИИ_1" id="n1869"></a>НА ЛИТУРГИИ</h2>

<h3 id="n1870">Антифон 1-й, псалом 21, глас 2.</h3>

<p class="MsoNormal" id="n1871"><span style="color:red" id="n1872">Стих 1:</span> Бо́же, Бо́же
мой, вонми́ ми, / вску́ю оста́вил мя еси́?</p>

<p class="MsoNormal" id="n1873"><b id="n1874"><span style="color:red" id="n1875">М</span>оли́твами Богоро́дицы,
Спа́се, спаси́ нас.</b></p>

<p class="MsoNormal" id="n1876"><span style="color:red" id="n1877">Стих 2:</span> Дале́че от спасе́ния
моего́ / словеса́ грехопаде́ний мои́х.</p>

<p class="MsoNormal" id="n1878"><b id="n1879"><span style="color:red" id="n1880">М</span>оли́твами Богоро́дицы,
Спа́се, спаси́ нас.</b></p>

<p class="MsoNormal" id="n1881"><span style="color:red" id="n1882">Стих 3:</span> Бо́же мой, воззову́
во дни, и не услы́шиши, / и в нощи́, и не в безу́мие мне.</p>

<p class="MsoNormal" id="n1883"><b id="n1884"><span style="color:red" id="n1885">М</span>оли́твами Богоро́дицы,
Спа́се, спаси́ нас.</b></p>

<p class="MsoNormal" id="n1886"><span style="color:red" id="n1887">Стих 4:</span> Ты же во святе́м
живе́ши, / Хвало́ Изра́илева.</p>

<p class="MsoNormal" id="n1888"><b id="n1889"><span style="color:red" id="n1890">М</span>оли́твами Богоро́дицы,
Спа́се, спаси́ нас.</b></p>

<p class="MsoNormal" id="n1891"><span style="color:red" id="n1892">Сла́ва, и ны́не:</span> Моли́твами
Богоро́дицы, Спа́се, спаси́ нас.</p>

<h3 id="n1893">Антифон 2-й, псалом 73, глас 2.</h3>

<p class="MsoNormal" id="n1894"><span style="color:red" id="n1895">Стих 1:</span> Вску́ю, Бо́же,
/ отри́нул ны еси́ до конца́?</p>

<p class="MsoNormal" id="n1896"><b id="n1897"><span style="color:red" id="n1898">С</span>паси́ ны, Сы́не
Бо́жий, </b><b id="n1899">/ Пло́тию распны́йся, пою́щия Ти: </b><b id="n1900">/ аллилу́</b><b id="n1901">иа</b><b id="n1902">.</b></p>

<p class="MsoNormal" id="n1903"><span style="color:red" id="n1904">Стих 2:</span> Помяни́ сонм Твой,
/ его́же стяжа́л еси́ испе́рва.</p>

<p class="MsoNormal" id="n1905"><b id="n1906"><span style="color:red" id="n1907">С</span>паси́ ны, Сы́не
Бо́жий, </b><b id="n1908">/ Пло́тию распны́йся, пою́щия Ти: </b><b id="n1909">/ аллилу́</b><b id="n1910">иа</b><b id="n1911">.</b></p>

<p class="MsoNormal" id="n1912"><span style="color:red" id="n1913">Стих 3:</span> Гора́ Сио́н
сия́, / в не́йже всели́лся еси́.</p>

<p class="MsoNormal" id="n1914"><b id="n1915"><span style="color:red" id="n1916">С</span>паси́ ны, Сы́не
Бо́жий, </b><b id="n1917">/ Пло́тию распны́йся, пою́щия Ти: </b><b id="n1918">/ аллилу́</b><b id="n1919">иа</b><b id="n1920">.</b></p>

<p class="MsoNormal" id="n1921"><span style="color:red" id="n1922">Стих 4:</span> Бог же, Царь наш, пре́жде
ве́ка / соде́ла спасе́ние посреде́ земли́.</p>

<p class="MsoNormal" id="n1923"><b id="n1924"><span style="color:red" id="n1925">С</span>паси́ ны, Сы́не
Бо́жий, </b><b id="n1926">/ Пло́тию распны́йся, пою́щия Ти: </b><b id="n1927">/ аллилу́</b><b id="n1928">иа</b><b id="n1929">.</b></p>

<p class="MsoNormal" id="n1930"><span style="color:red" id="n1931">Сла́ва, и ны́не:</span> Единоро́дный
Сы́не:<span style="color:red" id="n1932"> Оба лика вкупе.</span></p>

<h3 id="n1933">Антифон 3-й, псалом 98, глас 1.</h3>

<p class="MsoNormal" id="n1934"><span style="color:red" id="n1935">Стих 1:</span> Госпо́дь воцари́ся,
да гне́ваются лю́дие.</p>

<h4 id="n1936">Тропарь, глас 1:</h4>

<p class="MsoNormal" id="n1937"><span style="color:red" id="n1938">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<p class="MsoNormal" id="n1939"><span style="color:red" id="n1940">Стих 2:</span> Госпо́дь воцари́ся,
да гне́ваются лю́дие, / седя́й на Херуви́мех, да подви́жится
земля́.</p>

<p class="MsoNormal" id="n1941"><span style="color:red" id="n1942">Тропарь:</span> <b id="n1943">Спаси́, Го́споди,
лю́ди Твоя́:</b></p>

<p class="MsoNormal" id="n1944"><span style="color:red" id="n1945">Стих 3:</span> Госпо́дь в Сио́не
вели́к / и высо́к есть над все́ми людьми́.</p>

<p class="MsoNormal" id="n1946"><span style="color:red" id="n1947">Тропарь:</span> <b id="n1948">Спаси́, Го́споди,
лю́ди Твоя́:</b></p>

<p class="MsoNormal" id="n1949"><span style="color:red" id="n1950">Стих 4:</span> Поклони́теся Го́сподеви
во дворе́ святе́м Его́.</p>

<p class="MsoNormal" id="n1951"><span style="color:red" id="n1952">Тропарь:</span> <b id="n1953">Спаси́, Го́споди,
лю́ди Твоя́:</b></p>

<h3 id="n1954">Таже вход.</h3>

<p class="MsoNormal" id="n1955"><span style="color:red" id="n1956">Диакон речет:</span> Премудрость, прости.</p>

<p class="MsoNormal" id="n1957"><span style="color:red" id="n1958">Мы же входное: </span>Возноси́те
Го́спода Бо́га на́шего / и поклоня́йтеся подно́жию но́гу
Его́, я́ко свя́то есть.</p>

<h4 id="n1959">Тропарь, глас 1:</h4>

<p class="MsoNormal" id="n1960"><span style="color:red" id="n1961">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<h4 id="n1962">Сла́ва, и ны́не: кондак, глас 4:</h4>

<p class="MsoNormal" id="n1963"><span style="color:red" id="n1964">В</span>ознесы́йся на Крест во́лею,
/ тезоимени́тому Твоему́ но́вому жи́тельству / щедро́ты
Твоя́ да́руй, Христе́ Бо́же, / возвесели́ си́лою Твое́ю
ве́рныя лю́ди Твоя́, / побе́ды дая́ нам на сопоста́ты,
/ посо́бие иму́щим Твое́ oру́жие ми́ра, / непобеди́мую
побе́ду.</p>

<p class="MsoNormal" id="n1965"><span style="color:red" id="n1966">Вместо же Трисвятаго: </span>Кресту́
Твоему́ покланя́емся, Влады́ко, / и свято́е Воскресе́ние
Твое́ сла́вим.</p>

<h3 id="n1967">Прокимен, глас 7:</h3>

<p class="MsoNormal" id="n1968"><span style="color:red" id="n1969">В</span>озноси́те Го́спода
Бо́га на́шего / и поклоня́йтеся подно́жию но́гу Его́,
я́ко свя́то есть.</p>

<p class="MsoNormal" id="n1970"><span style="color:red" id="n1971">Стих:</span> Госпо́дь воцари́ся,
да гне́ваются лю́дие.</p>

<h3 id="n1972">Апостол к Коринфяном, зачало 125.</h3>

<p class="MsoNormal" id="n1973"><span style="color:red" id="n1974">Б</span>ра́тие, сло́во кре́стное
погиба́ющим у́бо юро́дство есть, а спаса́емым нам си́ла
Бо́жия есть. Пи́сано бо есть: погублю́ прему́дрость прему́дрых,
и ра́зум разу́мных отве́ргу. Где прему́др? Где кни́жник?
Где совопро́сник ве́ка сего́? Не обуи́ ли Бог прему́дрость
ми́ра сего́? Поне́же бо в прему́дрости Бо́жией не разуме́
мир прему́дростию Бо́га, благоизво́лил Бог бу́йством про́поведи
спасти́ ве́рующих. Поне́же и иуде́е зна́мения про́сят,
и е́ллини прему́дрости и́щут: Мы же пропове́дуем Христа́
ра́спята, иуде́ем у́бо собла́зн, е́ллином же безу́мие.
Саме́м же зва́нным, иуде́ем же и е́ллином, Христа́, Бо́жию
си́лу и Бо́жию прему́дрость.</p>

<p class="MsoNormal" align="right" style="text-align:right" id="n1975"><span style="font-size:
8.0pt;color:red" id="n1976">1 Кор 1:18–24</span></p>

<h3 id="n1977">Аллилуиа, глас 1.</h3>

<p class="MsoNormal" id="n1978"><span style="color:red" id="n1979">Стих:</span> Помяни́ сонм Твой,
его́же стяжа́л еси́ испе́рва. <span style="color:red" id="n1980">Стих:</span>
Бог же, Царь наш пре́жде ве́ка, соде́ла спасе́ние посреде́
земли́.</p>

<h3 id="n1981">Евангелие от Иоанна, зачало 60.</h3>

<p class="MsoNormal" id="n1982"><span style="color:red" id="n1983">В</span>о вре́мя о́но, сове́т
сотвори́ша архиере́е и ста́рцы на Иису́са, я́ко да убию́т
Его́. И приведо́ша Его́ к Пила́ту, глаго́люще: возми́,
возми́, распни́ Его́. Глаго́ла им Пила́т: поими́те
Его́ вы и распни́те. Аз бо не обрета́ю в Нем вины́. Отвеща́ша
ему́ иуде́е: мы зако́н и́мамы, и по зако́ну на́шему
до́лжен есть умре́ти, я́ко Себе́ Сы́на Бо́жия сотвори́.
Егда́ же слы́ша Пила́т сие́ сло́во, па́че убоя́ся.
И вни́де в прето́р па́ки, и глаго́ла Иису́сови: отку́ду
еси́ Ты? Иису́с же ответа́ не даде́ ему́. Глаго́ла
же Ему́ Пила́т: мне ли не глаго́леши? Не ве́си ли, я́ко
власть и́мам распя́ти Тя, и власть и́мам пусти́ти Тя? Отвеща́
Иису́с: не и́маши вла́сти ни еди́ныя на Мне, а́ще не бы
ти дано́ свы́ше. Пила́т же слы́шав сие́ сло́во, изведе́
вон Иису́са, и се́де на суди́щи, на ме́сте глаго́лемем
Лифострото́н, евре́йски же Гавва́фа. Бе же пято́к Па́сце,
час же я́ко шесты́й. И глаго́ла Иуде́ом: се Царь ваш. Они́
же вопия́ху: возми́, возми́, распни́ Его́. Глаго́ла
им Пила́т: Царя́ ли ва́шего распну́? Отвеща́ша архиере́е:
не и́мамы царя́, то́кмо ке́саря. Тогда́ же предаде́
Его́ им, да ра́спнется. Пое́мше же Иисуса, и ведо́ша. И нося́
крест Свой, изы́де в глаго́лемое Ло́бное ме́сто, е́же глаго́лется
евре́йски Голго́фа. Иде́же пропя́ша Его́ и с Ним и́на
два, сю́ду и сю́ду, посреде́ же Иису́са. Написа́ же и ти́тла
Пила́т, и положи́ на кресте́. Бе же напи́сано: Иису́с Назоряни́н,
Царь Иуде́йский. Сего́ же ти́тла мно́зи что́ша от Иуде́й,
я́ко близ бе ме́сто гра́да, иде́же пропя́ша Иису́са.
И бе напи́сано: евре́йски, гре́чески, ри́мски. Стоя́ху
же при кресте́ Иису́сове Ма́ти Его́ и сестра́ Ма́тере
Его́, Мари́я Клео́пова, и Мари́я Магдали́на. Иису́с
же ви́дев Ма́терь, и ученика́ стоя́ща, его́же любля́ше,
глаго́ла Ма́тери Свое́й: Же́но, се сын Твой. Пото́м же
глаго́ла ученику́: се Ма́ти твоя́. И от того́ часа́
поя́т Ю́ учени́к во своя́ си. Посе́м ве́дый Иису́с,
я́ко вся уже́ соверши́шася, и прикло́нь главу́, предаде́
дух. Иуде́е же, поне́же пято́к бе, да не оста́нут на кресте́
телеса́ в суббо́ту, бе бо вели́к день тоя́ суббо́ты, моли́ша
Пила́та, да пребию́т го́лени их, и во́змут. Приидо́ша же
во́ини, и пе́рвому у́бо преби́ша го́лени, и друго́му
распя́тому с Ним. На Иису́са же прише́дше, я́ко ви́деша
Его́ уже́ уме́рша, не преби́ша Ему́ го́лений. Но еди́н
от во́ин копие́м ре́бра Ему́ прободе́, и а́бие изы́де
кровь и вода́. И ви́девый свиде́телствова, и и́стинно есть свиде́тельство
его́.</p>

<p class="MsoNormal" align="right" style="text-align:right" id="n1984"><span style="font-size:
8.0pt;color:red" id="n1985">Мф 27:1–2; Ин 19:6Б-11А, 13–20, 25–28А, 30Б-35А</span></p>

<h3 id="n1986">Вместо Достойно: поем:</h3>

<p class="MsoNormal" id="n1987"><span style="color:red" id="n1988">В</span>елича́й, душе́ моя́,
/ Пречестны́й Крест Госпо́день.</p>

<p class="MsoNormal" id="n1989"><span style="color:red" id="n1990">Ирмос, глас 8:</span> Та́ин еси́,
Богоро́дице, рай, / невозде́ланно возрасти́вший Христа́, / И́мже
кре́стное живоно́сное на земли́ насади́ся Дре́во. / Тем,
ны́не возноси́му, / покланя́ющеся Ему́, Тя велича́ем.</p>

<h3 id="n1991">Причастен:</h3>

<p class="MsoNormal" id="n1992"><span style="color:red" id="n1993">З</span>на́менася на нас свет лица́
Твоего́, Го́споди. <span style="color:red" id="n1994">А</span>ллилу́иа, <span style="color:red" id="n1995">трижды.</span></p>

<p class="MsoNormal" id="n1996"><span style="color:red" id="n1997">На трапезе же бывает утешение братии,
от елея, и вина, и прочих снедей овощных; сыра же, и яиц, и рыбы никакоже дерзнем
коснутися.</span></p>

<p class="MsoNormal" id="n1998">&nbsp;</p>

<p class="MsoNormal" id="n1999"><span style="color:red" id="n2000"><a href="#_ОГЛАВЛЕНИЕ" id="n2001"><span style="color:red" id="n2002">В оглавление.</span></a></span></p>

<p class="MsoNormal" id="n2003">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n2004"><br clear="all" style="page-break-before:always" id="n2005">
</span>

<div class="WordSection4" id="n2006">

<p class="MsoNormal" align="right" style="text-align:right" id="n2007"><span style="color:
red" id="n2008">Месяца сентября в 21-й день<a name="_Ref235685657" id="n2009"></a></span></p>

<h1 id="n2010"><a name="_ОТДАНИЕ_ПРАЗДНИКА_ВСЕМИ́РНАГО" id="n2011"></a>ОТДАНИЕ ПРАЗДНИКА<br id="n2012">
ВСЕМИРНАГО ВОЗДВИЖЕНИЯ<br id="n2013">
ЧЕСТНАГО И ЖИВОТВОРЯЩАГО КРЕСТА.<br id="n2014">
ОБРЕТЕНИЕ МОЩЕЙ СВЯТИТЕЛЯ ДИМИТРИЯ,<br id="n2015">
МИТРОПОЛИТА РОСТОВСКАГО</h1>

<h2 id="n2016"><a name="_НА_МАЛЕЙ_ВЕЧЕРНИ_2" id="n2017"></a>НА МАЛЕЙ ВЕЧЕРНИ</h2>

<h3 id="n2018">На Го́споди, воззва́х: стихиры, глас 1.<br id="n2019">
Подобен: Небе́сных чино́в:</h3>

<p class="MsoNormal" id="n2020"><span style="color:red" id="n2021">В</span> ма́ле был еси́ ве́рен,
Дими́трие, / над мно́гими тя поста́ви Госпо́дь, / и вшел еси́
в ра́дость Го́спода твоего́, / иде́же предстоя́ Ему́,
/ мо́лишися о душа́х на́ших.</p>

<p class="MsoNormal" id="n2022"><span style="color:red" id="n2023">В</span> единонадеся́тый час потруди́выйся,
/ ра́вен дина́рий с пе́рвыми прие́млеши: / жития́ бо святы́х
написа́вый нам, / и сам в кни́ги живота́ ве́чнаго / с ни́ми
написа́лся еси́.</p>

<p class="MsoNormal" id="n2024"><span style="color:red" id="n2025">О́</span>трочество твое́ на
уче́ние, / ю́ношество на по́двиги мона́шеския, / му́жественный
же во́зраст на по́льзу всем освяти́л еси́, / и́хже ра́ди
тя ны́не / во святы́х почита́ем.</p>

<p class="MsoNormal" id="n2026"><span style="color:red" id="n2027">Я́</span>коже мир и вся кра́сная
ми́ра, / та́ко и нача́льство над бра́тиею оста́вивый,
/ всели́лся еси́ в Ки́ев па́ки близ пеще́р, / отону́дуже
би́сер жити́й святы́х / труды́ твои́ми ископа́л еси́
нам.</p>

<p class="MsoNormal" id="n2028"><span style="color:red" id="n2029">Слава, глас тойже:</span> Препросла́влен
бу́ди, / Триипоста́сный Бо́же наш, / я́ко в по́здняя ле́та
/ но́ваго чудотво́рца Дими́трия / Росси́и дарова́л еси́.</p>

<p class="MsoNormal" id="n2030"><span style="color:red" id="n2031">И ныне, праздника: вся сия зри 14 сентября.</span></p>

<p class="MsoNormal" id="n2032"><span style="color:red" id="n2033">Аще же несть отдания, Богородичен, глас
тойже: </span>Небе́сных чино́в ра́дование:</p>

<p class="MsoNormal" id="n2034">&nbsp;</p>

<h3 id="n2035">На стиховне стихиры, глас 2, самогласны:</h3>

<p class="MsoNormal" id="n2036"><span style="color:red" id="n2037">Р</span>а́дуйся, гра́де Росто́ве,
/ я́ко от Ки́ева, с преждепочи́вшими в тебе́, / и сего́
па́стыря Дими́трия, / ны́не во святы́х почита́емаго, прия́л
еси́.</p>

<p class="MsoNormal" id="n2038"><span style="color:red" id="n2039">Стих:</span> <b id="n2040">Свяще́нницы Твои́
облеку́тся в пра́вду, / и преподо́бнии Твои́ возра́дуются.</b></p>

<p class="MsoNormal" id="n2041"><span style="color:red" id="n2042">Р</span>а́дуйся, свяще́нное
сосло́вие, / в тебе́ бо возсия́ священнонача́льник Дими́трий,
/ на него́же излия́ся нетле́ние, / а́ки ми́ро на браду́
Ааро́ню.</p>

<p class="MsoNormal" id="n2043"><span style="color:red" id="n2044">Стих:</span> <b id="n2045">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n2046"><span style="color:red" id="n2047">Р</span>а́дуйся, Дими́трие,
/ святи́телей похвало́, свяще́нников сла́во, / пра́вило
мона́хов, / Це́ркве утвержде́ние.</p>

<p class="MsoNormal" id="n2048"><span style="color:red" id="n2049">Слава, глас тойже:</span> Возда́ждь
сла́ву Бо́гу твоему́, Росси́е, / я́ко Просла́вивый
тебе́ пре́жде святы́ми / не оставля́ет прославля́ти и ны́не.</p>

<p class="MsoNormal" id="n2050"><span style="color:red" id="n2051">И ныне, праздника.</span></p>

<p class="MsoNormal" id="n2052"><span style="color:red" id="n2053">Аще несть отдания, Богородичен, глас
тойже:</span> Все упова́ние мое́:</p>

<h3 id="n2054">По Ны́не отпуща́еши:<br id="n2055">
тропарь святителя, глас 8:</h3>

<p class="MsoNormal" id="n2056"><span style="color:red" id="n2057">П</span>равосла́вия ревни́телю
и раско́ла искорени́телю, / Росси́йский целе́бниче и но́вый
к Бо́гу моли́твенниче, / списа́ньми твои́ми бу́их уцелому́дрил
еси́, / цевни́це духо́вная, Дими́трие блаже́нне, / моли́
Христа́ Бо́га спасти́ся душа́м на́шим.</p>

<h4 id="n2058">Слава, и ныне, тропарь праздника, глас 1:</h4>

<p class="MsoNormal" id="n2059"><span style="color:red" id="n2060">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<p class="MsoNormal" id="n2061"><span style="color:red" id="n2062">Аще несть отдания, Богоро́дичен,
глас 8:</span> И́же нас ра́ди рожде́йся от Де́вы:</p>

<h2 id="n2063"><a name="_НА_ВЕЛИЦЕЙ_ВЕЧЕРНИ_2" id="n2064"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n2065"><span style="color:red" id="n2066">Б</span>лаже́н муж: <span style="color:red" id="n2067">1-й антифон.</span></p>

<h3 id="n2068">На Го́споди, воззва́х: стихиры праздника на 6 и святаго на 4.<br id="n2069">
Аще несть отдания, стихиры святаго на 8. Глас 8.<br id="n2070">
Подобен: О, пресла́внаго чудесе́:</h3>

<p class="MsoNormal" id="n2071"><span style="color:red" id="n2072">Д</span>несь свиде́тельство сы́на
гро́мова / и на тебе́ сбы́стся, свя́те Дими́трие, / вои́стину
бо свиде́тельствовася ти от всех / и от Са́мыя И́стины, / я́ко
твои́ми моли́твами немощни́и врачу́ются, / слепи́и презира́ют,
хроми́и хо́дят, / де́мони отгоня́ются и вся ско́рби реша́тся.
/ Сего́ ра́ди почита́ем тя вси, / но́вый наш Росси́йский
чудотво́рче.</p>

<p class="MsoNormal" id="n2073"><span style="color:red" id="n2074">Н</span>овоявле́нне святи́телю
Дими́трие, / в час сме́рти, па́че же живота́ твоего́ /
чре́сла любо́вию препоя́сал еси́ / и, но́зе обу́в
во упова́ние Христо́во, / свети́льник ве́ры украси́л еси́
еле́ем дел благи́х. / Тем с му́дрыми вшел еси́ в Небе́сный
черто́г, / иде́же предстоя́ Влады́це Христу́, помоли́ся,
/ да прише́дшу полу́нощному воплю, / изыдем в сретение Ему и мы гото́ви.</p>

<p class="MsoNormal" id="n2075"><span style="color:red" id="n2076">О,</span> глубина́ суде́б Бо́жиих!
/ О, бе́здна неисчерпа́емых Его́ бла́гостей! / Ка́ко за
пра́ведность мзду пра́ведничу восприя́т, / дерзнове́ние обре́т
за ча́да твоя́, / и́хже храни́т Госпо́дь тебе́ ра́ди,
/ пра́ведниче Бо́жий Дими́трие. / С седма́го ме́сяца на́чал
еси́ труди́тися в списа́ниих жити́й святы́х, / в седмы́й
и мзду прия́л еси́ явле́нием моще́й твои́х. / Моли́
спасти́ся всем чту́щим тя, новоявле́нне Дими́трие.</p>

<p class="MsoNormal" id="n2077"><span style="color:red" id="n2078">Глас 6:</span> В житии́ твое́м,
святи́телю Дими́трие, / чре́сла любо́вию препоя́сал еси́,
/ и но́зе обу́в во упова́ние Христо́во, / свети́льник ве́ры
украсил еси́ еле́ем дел благи́х, / тем с му́дрыми вшел еси́
в Небе́сный черто́г, / иде́же предстоя́ Влады́це Христу́,
моли́ся, / да прише́дшу полу́нощному во́плю, / изы́дем
в сре́тение Ему́ и мы гото́ви.</p>

<p class="MsoNormal" id="n2079"><span style="color:red" id="n2080">Слава, глас 8:</span> Кра́сны но́зе
благовеству́ющих мир, / благовеству́ющих блага́я, / кра́сны
вои́стину но́зе и твои́, о Дими́трие, / па́че же весь красе́н
еси́, / я́ко внегда́ приити́ тебе́ на престо́л свой,
/ а́бие мир всем благовести́л еси́: / мир Це́рквам и гра́дом,
/ мир домо́м и вся́кому сожи́тельству. / Мир Бо́жий, Па́вел,
веща́л еси́, / да водворя́ется в сердца́х ва́ших, / и мир
име́йте и святы́ню со все́ми, бра́тие. / Та́ко у́бо
и ны́не посети́вый нас явле́нием моще́й твои́х, / благовеству́й
и ми́рови ве́лию ми́лость.</p>

<p class="MsoNormal" id="n2081"><span style="color:red" id="n2082">И ныне, праздника, глас 2:</span> Прииди́те,
вси язы́цы, / благослове́нному Дре́ву поклони́мся, / и́мже
бысть ве́чная пра́вда: / пра́oтца бо Ада́ма прельсти́вый
дре́вом / Кресто́м прельща́ется / и па́дает, низве́ржен,
паде́нием стра́нным, / мучи́тельством одержа́вый ца́рское
зда́ние; / Кро́вию Бо́жиею яд зми́ев отмыва́ется, / и кля́тва
разруши́ся осужде́ния пра́веднаго, / непра́ведным судо́м
Пра́веднику осужде́ну бы́вшу; / Дре́вом бо подоба́ше дре́во
исцели́ти / и Стра́стию Безстра́стнаго, я́же на Дре́ве,
/ разреши́ти стра́сти осужде́ннаго. / Но сла́ва, Христе́
Царю́, / éже о нас Твоему́ му́дрому смотре́нию, / и́мже
спасл eси́ всех, / я́ко Благ и человеколю́бец.</p>

<h4 id="n2083">Аще несть отдания, Богородичен, глас тойже:</h4>

<p class="MsoNormal" id="n2084"><span style="color:red" id="n2085">Ц</span>арь Небе́сный / за человеколю́бие
на земли́ яви́ся, / и с челове́ки поживе́: / от Де́вы бо
Чи́стыя плоть прие́мый, / и из Нея́ проше́дый с восприя́тием.
/ Еди́н есть Сын, сугу́б естество́м, / но не Ипоста́сию. / Те́мже
соверше́нна Того́ Бо́га / и соверше́нна Челове́ка вои́стину
пропове́дающе, / испове́дуем Христа́ Бо́га на́шего: / Его́же
моли́, Ма́ти Безневе́стная, / поми́ловатися душа́м на́шим.</p>

<p class="MsoNormal" id="n2086"><span style="color:red" id="n2087">Вход. Прокимен дне, и чтения три.</span></p>

<h3 id="n2088">При́тчей чте́ние.</h3>

<p class="MsoNormal" id="n2089"><span style="color:red" id="n2090">П</span>а́мять пра́веднаго
с похвала́ми, и благослове́ние Госпо́дне на главе́ его́.
Блаже́н челове́к, и́же обре́те прему́дрость, и сме́ртен,
и́же уве́де ра́зум. Лу́чше бо сию́ купова́ти, не́жели
зла́та и сребра́ сокро́вища. Честне́йшая же есть ка́мений
многоце́нных, все же честно́е недосто́йно ея́ есть. Долгота́
бо дней и ле́та живота́ в десни́це ея́, в шу́йце же ея́
бога́тство и сла́ва, от уст ея́ исхо́дит пра́вда, зако́н
же и ми́лость на язы́це но́сит. Послу́шайте у́бо мене́,
о ча́да, честна́я бо реку́, и блаже́н челове́к, и́же
пути моя́ сохрани́т, исхо́ди бо мои́, исхо́ди живота́,
и уготовля́ется хоте́ние от Го́спода. Сего́ ра́ди молю́
вас и предлага́ю мой глас сыново́м челове́ческим, я́ко аз, прему́дрость,
устро́их сове́т, и ра́зум, и смысл аз призва́х. Мой сове́т
и утвержде́ние, мой ра́зум, моя́ же кре́пость. Аз мене́
лю́бящия люблю́, и́щущии же мене́ обря́щут благода́ть.
Разуме́йте у́бо, незло́бивии, кова́рство, ненака́заннии
же, прилага́йте сердца́. Послу́шайте мене́ и па́ки, честна́я
бо реку́, и отве́рзу от усте́н пра́вая, я́ко и́стине
поучи́тся горта́нь мой, ме́рзки же предо мно́ю устны́ лжи́выя.
С пра́вдою вси глаго́лы уст мои́х, ничто́же в них стро́потно,
ниже́ развраще́нно. Вся пра́ва суть разумева́ющим и про́ста
обрета́ющим ра́зум. Науча́ю бо вас и́стине, да бу́дет о
Го́споде наде́жда ва́ша, и испо́лнитеся Ду́ха.</p>

<p class="MsoNormal" align="right" style="text-align:right" id="n2091"><span style="font-size:
8.0pt;color:red" id="n2092">Cр. Притч 10:7А, 5 А; 3:13–16; 8:6, 34А, 35, 4, 12, 14, 17,
5–9; (?)</span></p>

<h3 id="n2093">При́тчей чте́ние.</h3>

<p class="MsoNormal" id="n2094"><span style="color:red" id="n2095">У</span>ста́ пра́веднаго ка́плют
прему́дрость, язы́к же непра́веднаго поги́бнет. Устне́
муже́й пра́ведных ка́плют благода́ти, уста́ же нечести́вых
развраща́ются. Ме́рила льсти́вая ме́рзость пред Го́сподем,
вес же пра́ведный прия́тен Ему́. Иде́же а́ще вни́дет
досажде́ние, та́мо и безче́стие, уста́ же смире́нных поуча́ются
прему́дрости. Соверше́ние пра́вых наста́вит их и поползнове́ние
отрица́ющихся упасе́т их. Не по́льзуют име́ния в день я́рости,
пра́вда же изба́вит от сме́рти. У́мер пра́ведный, оста́ви
раска́яние, нару́чна же быва́ет и посмея́тельна нечести́вых
па́губа. Пра́вда непоро́чнаго исправля́ет пути́, в нече́стие
же па́дает непра́вда. Пра́вда муже́й пра́вых изба́вит
их, безсове́тием же пленя́ются беззако́ннии. Сконча́вшуся му́жу
пра́ведну, не поги́бнет наде́жда, похвала́ же нечести́вых
поги́бнет. Пра́ведник от ло́ва убе́гнет, в него́же ме́сто
предае́тся нечести́вый. Во усте́х нечести́вых сеть гра́жданом,
чу́вство же пра́ведных благоспе́шное. Во благи́х пра́ведных
испра́вится град, и в поги́бели нечести́вых ра́дование. Во благослове́нии
пра́вых возвы́сится град, усты́ же нечести́вых раскопа́ется.
Руга́ется гра́жданом лише́нный ра́зума, муж же му́дрый
безмо́лвие во́дит.</p>

<p class="MsoNormal" align="right" style="text-align:right" id="n2096"><span style="font-size:
8.0pt;color:red" id="n2097">Притч 10:31 – 11:12</span></p>

<h3 id="n2098">Прему́дрости Соломо́новы чте́ние.</h3>

<p class="MsoNormal" id="n2099"><span style="color:red" id="n2100">П</span>ра́ведник, а́ще пости́гнет
сконча́тися, в поко́и бу́дет. Ста́рость бо честна́, не
многоле́тна, ниже́ в числе́ лет исчита́ется. Седи́на же
есть му́дрость челове́ком, и во́зраст ста́рости – житие́
нескве́рное. Благоуго́ден Бо́гови быв, возлю́блен бысть и живы́й
посреде́ гре́шник преста́влен бысть, восхище́н бысть, да не
зло́ба измени́т ра́зума его́ или́ лесть прельсти́т
ду́шу его́. Раче́ние бо зло́бы помрача́ет до́брая
и паре́ние по́хоти пременя́ет ум незло́бив. Сконча́вся
вма́ле, испо́лни ле́та до́лга, уго́дна бо бе Го́сподеви
душа́ его́, сего́ ра́ди потща́ся от среды́ лука́вствия.
Лю́дие же ви́девше, и не разуме́вше, ниже́ поло́жше в помышле́нии
таково́е, я́ко благода́ть и ми́лость в преподо́бных Его́,
и посеще́ние во избра́нных Его́.</p>

<p class="MsoNormal" align="right" style="text-align:right" id="n2101"><span style="font-size:
8.0pt;color:red" id="n2102">Прем 4:7–15</span></p>

<h3 id="n2103">На литии стихиры праздника и святаго стиховныя.<br id="n2104">
Аще несть отдания, стихиры святаго. Глас 7:</h3>

<p class="MsoNormal" id="n2105"><span style="color:red" id="n2106">В</span>е́лий еси́, Го́споди,
/ и ди́вен во святы́х Свои́х, / я́ко по успе́нии и во гро́бе
Саму́илевы ко́сти проро́чествуют / и Елисе́евы ме́ртвыя
ме́ртвых воскреша́ют, / Илиина́ же ми́лоть сю́ду и сю́ду
во́ды разделя́ет. / Чу́дна сия́ вои́стину и ди́вна,
/ но чу́днее сень Петро́ва и главотя́жи Па́вла, / и́же
ду́хи нечи́стыя прогоня́ху и исцеля́ху вся́ку боле́знь
и я́зву. / Сим всем почуди́вшеся чудесе́м, / просла́вим чудоде́ющаго
Бо́га и ны́не / во святе́м чудотво́рце Дими́трии.</p>

<p class="MsoNormal" id="n2107"><span style="color:red" id="n2108">Глас 6:</span> Прие́мляй моли́твы
святы́х Твои́х на Небеси́ / и обеща́вый ра́ди пра́ведных
не погуби́ти гре́шныя на земли́, / повеле́л еси́ ты́я
в моли́тву призыва́ти к Тебе́, Го́споди: / иди́те бо, глаго́леши,
к рабу́ Моему́ И́ову, / и сотвори́т же́ртву и моли́тву
за вы. / Но и сам Твой уго́дник Моисе́й, / и в пещи́ трие́ о́троцы,
/ егда́ умоля́ху Тя за лю́ди согре́шшия, / пре́жде почи́вших
пра́отцев святы́х представля́ху Ти. / Си́це и ны́не, моля́щеся
Тебе́, Христе́ Бо́же наш, / приво́дим в моли́тву уго́дника
Твоего́ Дими́трия, свя́то пожи́вшаго, / да его́ ра́ди
пра́ведника пощади́ши нас, гре́шных, / и спасе́ши ду́ши
на́ша.</p>

<p class="MsoNormal" id="n2109"><span style="color:red" id="n2110">Глас 5:</span> Прииди́те, правосла́вных
собо́ри, / воспои́м святи́теля, уче́нием к богоразу́мию
нас наста́вльшаго, / исто́чника чуде́с преди́внаго, / Це́ркве
свети́льника пресве́тлаго, / учи́теля Росто́ву прему́драго
/ и всей Росси́и прекра́сное удобре́ние, / той бо избавля́ет
нас от вся́ких злых искуше́ний и бед / и мо́лится о душа́х на́ших.</p>

<p class="MsoNormal" id="n2111"><span style="color:red" id="n2112">Х</span>ристо́во ста́до слове́сных
ове́ц / на зла́це благоче́стия до́бре упа́сл еси́,
иера́рше, / те́мже и по преставле́нии / церко́вных твои́х
чад не оставля́й, но посеща́й / и, Святе́й Тро́ице со архиере́и
предстоя́, / моли́ спасти́ вся, / честны́х твои́х моще́й
обре́тение любо́вию почита́ющия, / Дими́трие прехва́льне.</p>

<p class="MsoNormal" id="n2113"><span style="color:red" id="n2114">З</span>на́мении и чудесы́
тебе́ Госпо́дь просла́ви, / святи́телю Дими́трие, / прогоня́еши
бо ду́хи и врачу́еши стра́сти, / ду́ши просвеща́еши ве́рных,
приходя́щих к тебе́, / А́нгелов равностоя́телю, / архиере́ев
сопресто́льне, / апо́столов единонра́вне, / благове́рия побо́рниче.</p>

<p class="MsoNormal" id="n2115"><span style="color:red" id="n2116">Слава, глас 6: </span>Град освяти́ся,
наро́ди благослови́шася, / Це́рковь перворо́дных ду́хом
ликовству́ет / во обре́тении честны́х твои́х моще́й, иера́рше
Дими́трие, / с людьми́ зову́щи: / ты моя́ кре́пость и утвержде́ние,
/ ты моя́ добро́та, и тобо́ю хвалю́ся. / Моли́ся спасти́
вся, / любо́вию всеми́рное святы́х твои́х моще́й обре́тение
/ при́сно сла́вящия.</p>

<h4 id="n2117">И ныне, праздника, глас 4. Анатолия:</h4>

<p class="MsoNormal" id="n2118"><span style="color:red" id="n2119">Ч</span>естна́го Креста́, Христе́,
де́йство прообрази́в, Моисе́й, / победи́ проти́внаго Амали́ка
в пусты́ни Сина́йстей: / eгда́ бо простира́ше ру́це, Креста́
о́браз творя́, / укрепля́хуся лю́дие; / ны́не же веще́й
сбытие́ в нас испо́лнися, / днесь Крест воздвиза́ется, / и де́мони
бе́гают, / днесь тварь вся от тли свободи́ся, / вся бо Креста́ ра́ди
возсия́ша нам дарова́ния. / Те́мже, ра́дующеся, вси / припа́даем
Тебе́, глаго́люще: / я́ко возвели́чишася дела́ Твоя́,
Го́споди, сла́ва Тебе́.</p>

<h4 id="n2120">Аще несть отдания, Богородичен, глас тойже:</h4>

<p class="MsoNormal" id="n2121"><span style="color:red" id="n2122">Т</span>воре́ц и Изба́витель
мой, Пречи́стая, / Христо́с Госпо́дь из Твои́х ложе́сн
проше́д, / в мя Оболки́йся, / пе́рвыя кля́твы Ада́ма свободи́.
/ Те́мже Ти, Всечи́стая, / я́ко Бо́жии Ма́тери же и Де́ве,
/ вои́стинну вопие́м немо́лчно: / ра́дуйся А́нгельски,
ра́дуйся, Влады́чице, / Предста́тельство и Покро́ве, / и Спасе́ние
душ на́ших.</p>

<p class="MsoNormal" id="n2123">&nbsp;</p>

<h3 id="n2124">На стиховне стихиры праздника с припевы их.<br id="n2125">
Аще несть отдания, стихиры святаго, глас 3:</h3>

<p class="MsoNormal" id="n2126"><span style="color:red" id="n2127">С</span>лу́шая гла́са Госпо́дня,
призыва́ющаго тя к Себе́, / гото́в был еси́, Дими́трие,
к исхо́ду твоему́ от сея́ жи́зни. / В ве́чер и в полу́нощи,
/ в петлоглаше́ние же и у́тро не воздрема́л еси́, / ожида́я
к себе Го́спода, / до́ндеже, сре́тив, вшел еси́ к Нему в ра́дость
ве́чную, / иде́же предстоя́ Ему́, мо́лишися: / да пода́ст
и нам жизнь свя́ту / и кончи́ну христиа́нскую.</p>

<p class="MsoNormal" id="n2128"><span style="color:red" id="n2129">Стих:</span> <b id="n2130">Свяще́нницы Твои́
облеку́тся в пра́вду / и преподо́бнии Твои́ возра́дуются.</b></p>

<p class="MsoNormal" id="n2131"><span style="color:red" id="n2132">О</span>блеки́йся ны́не за
по́двиги в преподо́бие, / обле́клся еси́ и во святы́ню
за незло́бие, / я́ко жениху́ целому́дренну, возложи́ ти
вене́ц чудотворе́ния / и, я́ко неве́сту, украси́ тя Госпо́дь
за чистоту́ нетле́нием. / Дарова́ же ти сокро́вища неветша́ющая
на Небеси́, / я́ко и́ноческую нищету́ соблю́л еси́
до сме́рти на земли́, / ве́руя Бо́гу быти приятнее сие́,
/ аще кто тя помянет ничто́же оста́вивша по себе́. / Помина́й
у́бо нас ты па́че, приснопа́мятный Дими́трие, / мно́го
прегреше́ний иму́щих, / но ничто́же от благи́х дел содержа́щих.</p>

<p class="MsoNormal" id="n2133"><span style="color:red" id="n2134">Стих:</span> <b id="n2135">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n2136"><span style="color:red" id="n2137">Л</span>юбопы́тную десни́цу
да отрази́ши от поиска́ния име́ний твои́х, / предвозвести́л
еси́ в заве́те, нищелю́бче Дими́трие, глаго́ля: / я́ко
а́ще и мно́го кто потру́дится о тех, но ничто́же обря́щет.
/ От него́же и мы научи́мся, бра́тие, / я́ко лу́чше не
име́ти или расточа́ти на ни́щия, / не́же собира́ти и оставля́ти
по себе́. / Си́це бо мо́жем купи́ти у Христа́ Ца́рство
Небе́сное.</p>

<p class="MsoNormal" id="n2138"><span style="color:red" id="n2139">Слава, глас 4: </span>Возра́дуемся,
Росси́йстии собо́ри, / похвалу́ Росто́вскую ублажа́юще,
/ чудотво́рца Дими́трия, / сей бо мно́го потруди́ся в списа́нии
душеполе́зных нам книг, / и́миже развраще́нныя от пра́ваго благоче́стия
пути́ / ко и́стине направля́ются, / правосла́вных же сердца́
в правове́рии утвержда́ются. / Ему́же и возопии́м: / о прему́дрый
учи́телю, моли́ся Христу́, / да твои́м уче́нием наставля́еми,
/ полу́чим живо́т ве́чный.</p>

<h4 id="n2140">И ныне, праздника, глас 8. Иоанна Монаха:</h4>

<p class="MsoNormal" id="n2141"><span style="color:red" id="n2142">Е</span>го́же дре́вле Моисе́й
прообразова́в собо́ю, / Амали́ка низложи́в, победи́, /
и Дави́д песнопе́вец / подно́жию Твоему́, вопия́, кла́нятися
повелева́ше, / честно́му Кресту́ Твоему́, Христе́ Бо́же,
/ днесь, гре́шнии, кла́няемся, / устна́ми недосто́йными / Тя,
изво́лившаго пригвозди́тися на нем, воспева́юще, мо́лимся: /
Го́споди, с разбо́йником Ца́рствия Твоего́ сподо́би нас.</p>

<h4 id="n2143">Аще несть отдания, Богородичен, глас тойже:</h4>

<p class="MsoNormal" id="n2144"><span style="color:red" id="n2145">П</span>ри́зри на моле́ния
Твои́х раб, Всенепоро́чная, / утоля́ющи лю́тая на ны воста́ния,
/ вся́кия ско́рби нас изменя́ющи. / Тя бо, Еди́ну, тве́рдое
и изве́стное Утвержде́ние и́мамы, / и Твое́ предста́тельство
стяжа́хом. / Да не постыди́мся, Влады́чице, Тя призыва́ющии,
/ потщи́ся на умоле́ние, Тебе́ ве́рно вопию́щих: / ра́дуйся,
Влады́чице, всех По́моще, / Ра́досте и Покро́ве, и Спасе́ние
душ на́ших.</p>

<p class="MsoNormal" id="n2146">&nbsp;</p>

<h3 id="n2147">Тропарь святаго, глас 8:</h3>

<p class="MsoNormal" id="n2148"><span style="color:red" id="n2149">П</span>равосла́вия ревни́телю
и раско́ла искорени́телю, / Росси́йский целе́бниче и но́вый
к Бо́гу моли́твенниче, / списа́ньми твои́ми бу́их уцелому́дрил
еси́, / цевни́це духо́вная, Дими́трие блаже́нне, / моли́
Христа́ Бо́га спасти́ся душа́м на́шим. <span style="color:red" id="n2150">(Дважды.)</span></p>

<h4 id="n2151">И тропарь праздника, глас 1:</h4>

<p class="MsoNormal" id="n2152"><span style="color:red" id="n2153">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство. <span style="color:red" id="n2154">(Единожды.)</span></p>

<p class="MsoNormal" id="n2155"><span style="color:red" id="n2156">Аще несть отдания, тропарь святаго дважды
и </span>Богоро́дице, Де́во: <span style="color:red" id="n2157">единожды.</span></p>

<p class="MsoNormal" id="n2158">&nbsp;</p>

<h2 id="n2159"><a name="_НА_УТРЕНИ_2" id="n2160"></a>НА УТРЕНИ</h2>

<h3 id="n2161">На Бог Госпо́дь: тропарь праздника, глас 1:</h3>

<p class="MsoNormal" id="n2162"><span style="color:red" id="n2163">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство. <span style="color:red" id="n2164">(Дважды.)</span></p>

<h4 id="n2165">Слава, святаго, глас 8:</h4>

<p class="MsoNormal" id="n2166"><span style="color:red" id="n2167">П</span>равосла́вия ревни́телю
и раско́ла искорени́телю, / Росси́йский целе́бниче и но́вый
к Бо́гу моли́твенниче, / списа́ньми твои́ми бу́их уцелому́дрил
еси́, / цевни́це духо́вная, Дими́трие блаже́нне, / моли́
Христа́ Бо́га спасти́ся душа́м на́шим. <span style="color:red" id="n2168">(Единожды.)</span></p>

<p class="MsoNormal" id="n2169"><span style="color:red" id="n2170">И</span> ны́не, <span style="color:red" id="n2171">праздника.</span></p>

<h4 id="n2172">Аще несть отдания, тропарь святаго дважды.<br id="n2173">
Слава, и ныне, Богородичен, глас 8:</h4>

<p class="MsoNormal" id="n2174"><span style="color:red" id="n2175">И́</span>же нас ра́ди рожде́йся
от Де́вы / и распя́тие претерпе́в, Благи́й, / испрове́ргий
сме́ртию смерть и воскресе́ние явле́й я́ко Бог, / не пре́зри,
я́же созда́л еси́ руко́ю Твое́ю. / Яви́ человеколю́бие
Твое́, Ми́лостиве. / Приими́ ро́ждшую Тя Богоро́дицу, моля́щуюся
за ны. / И спаси́, Спа́се наш, лю́ди отча́янныя.</p>

<h3 id="n2176">По 1-м стихословии седален, глас 3:</h3>

<p class="MsoNormal" id="n2177"><span style="color:red" id="n2178">М</span>а́рфа и Мари́я, се́стры
Ла́заревы, / о́ва, седя́щи при ногу́ Иису́сову, слы́шаше
сло́во Его́, / о́ва же печа́шеся о Христо́вом угоще́нии,
/ ты же, обои́м сим подража́я, / и в разли́чных послуша́ниих
Христо́во и́го сла́дце носи́л еси́, / и, слы́ша и
творя́ сам сло́во Бо́жие, / тому́ же про́чиих учи́л
еси́. / Тем я́коже на земли́ от царе́й и влады́к разли́чныя
по́чести, / та́ко и на Небеси́ неотъе́млемыя тех ча́сти
у Христа́ сподо́бился еси́, / Его́же моли́, да пода́ст
душа́м на́шим богому́дрие Мари́ино, / телесе́м же трудолю́бие
Ма́рфино.</p>

<h4 id="n2179">Слава, и ныне, праздника, глас 1.<br id="n2180">
Подобен: Ка́мени запеча́тану:</h4>

<p class="MsoNormal" id="n2181"><span style="color:red" id="n2182">К</span>реста́ Твоего́ Дре́ву
покланя́емся, Человеколю́бче, / я́ко на нем пригвозди́лся еси́,
Животе́ всех. / Рай отве́рзл еси́, Спа́се, ве́рою прише́дшему
Ти разбо́йнику, / и сла́дости сподо́бися, испове́даяся Тебе́:
/ помяни́ мя, Го́споди. / Приими́, я́коже о́наго, и нас,
зову́щих: / согреши́хом вси, благоутро́бием Твои́м не пре́зри
нас.</p>

<h4 id="n2183">Аще же несть отдания, Богородичен, глас тойже:</h4>

<p class="MsoNormal" id="n2184"><span style="color:red" id="n2185">Е</span>гда́ ся́дет на Престо́ле
сла́вы Своея́ Судия́ нелицеме́рный, / тогда́, о Богоневе́стная
Влады́чице Мари́е, / всеси́льным предста́тельством Твои́м
заступи́ мя, / ни внима́ния бо, ни трудолю́бия стяжа́х сестр
Ла́заревых, / но все житие́ мое́ ижди́х, прилежа́ самолю́бию
и молва́м жите́йским. / Те́мже пре́жде вре́мене прибега́ю
под кров Твой и вопию́: / заступи́ мя, о Всеблага́я моя́ Покрови́тельнице,
в День он Су́дный.</p>

<p class="MsoNormal" id="n2186">&nbsp;</p>

<h3 id="n2187">По 2-м стихословии седален, глас 8:</h3>

<p class="MsoNormal" id="n2188"><span style="color:red" id="n2189">Я́</span>ко на седа́лищи седо́ша
и у нас суеве́рствующий фарисе́и, / показу́юще себе́ бы́ти
пред неве́жы законоучи́тельми, / но не разуме́юще ни я́же са́ми
утвержда́ют, ни я́же пред други́ми глаго́лют, / и́хже де́рзкое
по прише́ствии твое́м в па́ству уви́дев неи́стовство,
/ а́бие ревну́я по благоче́стии, возревнова́л еси́ / и,
а́ки Илия́, вся тайноводи́тельства раско́льническая изве́д
на среду́, / посрами́л еси́, оста́вив нам в позна́ние лжи
их обличи́тельное наставле́ние. / Его́же ра́ди тя ны́не
я́ко и́стиннаго наста́вника на́шего и учи́теля / почита́ем
вси, богому́дре Дими́трие.</p>

<h4 id="n2190">Слава, и ныне, праздника, глас 8.<br id="n2191">
Подобен: Повеле́нное та́йно:</h4>

<p class="MsoNormal" id="n2192"><span style="color:red" id="n2193">П</span>рообража́ше та́инственно
дре́вле Иису́с Нави́н Креста́ о́браз, / егда́ ру́це
простре́ крестови́дно, Спа́се мой, / и ста со́лнце, до́ндеже
враги́ низложи́, противостоя́щия Тебе́, Бо́гу; / ны́не
бо за́йде, на Кресте́ Тя зря, / и, держа́ву сме́ртную разруши́в,
/ весь мир совоздви́гл еси́.</p>

<h4 id="n2194">Аще несть отдания, Богородичен, глас тойже:</h4>

<p class="MsoNormal" id="n2195"><span style="color:red" id="n2196">Н</span>а всяк день и час чрез Моисе́я
и проро́ков / взыва́ет Сын Твой на покая́ние мя, о Госпоже́
Влады́чице, / но аз не токмо сим, но ниже́ а́ще кто и от ме́ртвых
воста́л бы, небрегу́ внима́ти. / Что у́бо бу́дет и на что
наде́юся аз, окая́нный? / То́кмо к Тебе́ со слеза́ми вопию́:
/ напра́ви слух и ум мой к призыва́ющему мя Сы́ну Твоему́,
/ да и́миже весть судьба́ми наста́вит мя на путь покая́ния.</p>

<p class="MsoNormal" id="n2197">&nbsp;</p>

<h3 id="n2198">Полиелей и величание:</h3>

<p class="MsoNormal" id="n2199"><span style="color:red" id="n2200">В</span>елича́ем тя, / святи́телю
о́тче Дими́трие, / и чтим святу́ю па́мять твою́, / ты бо
мо́лиши за нас / Христа́, Бо́га на́шего.</p>

<h3 id="n2201">Псалом избранный.</h3>

<p class="MsoNormal" id="n2202"><span style="font-size:8.0pt;color:red" id="n2203">Лик 1:</span> Услы́шите
сия́ вси язы́цы, внуши́те вси́, живу́щии по вселе́нней.
<span style="font-size:8.0pt;color:red" id="n2204">2:</span> Уста́ моя́ возглаго́лют
прему́дрость, и поуче́ние се́рдца моего́ ра́зум. <span style="font-size:8.0pt;color:red" id="n2205">1:</span> Прииди́те, ча́да, послу́шайте
мене́, стра́ху Госпо́дню научу́ вас. <span style="font-size:8.0pt;color:red" id="n2206">2:</span> Благовести́х пра́вду в це́ркви
вели́цей. <span style="font-size:8.0pt;color:red" id="n2207">1:</span> И́стину Твою́
и спасе́ние Твое́ рех. <span style="font-size:8.0pt;color:red" id="n2208">2:</span>
Пове́м И́мя Твое́ бра́тии мое́й, посреде́ це́ркве
воспою́ Тя. <span style="font-size:8.0pt;color:red" id="n2209">1:</span> Услы́шати
ми глас хвалы́ Твоея́ и пове́дати вся чудеса́ Твоя́. <span style="font-size:8.0pt;color:red" id="n2210">2:</span> Го́споди, возлюби́х благоле́пие
до́му Твоего́, и ме́сто селе́ния сла́вы Твоея́. <span style="font-size:8.0pt;color:red" id="n2211">1:</span> Возненави́дех це́рковь лука́внующих,
и с нечести́выми не ся́ду. <span style="font-size:8.0pt;color:red" id="n2212">2:</span>
Я́ко сохрани́х пути́ Госпо́дни и не нече́ствовах от Бо́га
моего́. <span style="font-size:8.0pt;color:red" id="n2213">1:</span> Уста́ пра́веднаго
поуча́тся прему́дрости, и язы́к его́ возглаго́лет суд.
<span style="font-size:8.0pt;color:red" id="n2214">2:</span> Пра́вда Его́ пребыва́ет
в век ве́ка. <span style="font-size:8.0pt;color:red" id="n2215">1:</span> Свяще́нницы
Твои́ облеку́тся пра́вдою, и преподо́бнии Твои́ возра́дуются.
<span style="font-size:8.0pt;color:red" id="n2216">2:</span> Блаже́ни живу́щии в
дому́ Твое́м, в ве́ки веко́в восхва́лят Тя.</p>

<p class="MsoNormal" id="n2217"><span style="color:red" id="n2218">Сла́ва, и ны́не:</span> Аллилу́иа,<span style="color:red" id="n2219"> трижды.</span></p>

<h3 id="n2220">По полиелеи седален, глас 7:</h3>

<p class="MsoNormal" id="n2221"><span style="color:red" id="n2222">Я́</span>ко фи́никс, процве́л
еси́ нетле́нием от земли́, / и, я́ко кедр, и́же в Лива́не,
умно́жился еси́ чудесы́, / превозне́слся еси́ явле́нием,
я́ко град, верху́ стоя́й, / и возсия́л еси́ па́мятию
твое́ю, я́ко свети́льник из под спу́да на свет. / Я́же
вся на тебе́ ви́дяще сбытия́, / прославля́ем Возвели́чившаго
тя та́ко во святы́х Свои́х. / Ты же, я́ко име́я дерзнове́ние
ко Христу́ Го́споду, / помоли́ся, святоявле́нне Дими́трие,
/ да спасе́т и просвети́т ду́ши на́ша.</p>

<h4 id="n2223">Ин седален, глас 7:</h4>

<p class="MsoNormal" id="n2224"><span style="color:red" id="n2225">П</span>росия́л еси́ доброде́тельным
житие́м твои́м, святи́телю Дими́трие, / украша́яся красото́ю
нра́ва, воздержа́нием и милосе́рдием, / златослове́сными же
твои́ми уче́нии украша́я Христо́ву Це́рковь, / те́мже,
приснопа́мятне, предстоя́ Престо́лу Вседержи́теля, / моли́
Христа́ Бо́га дарова́ти грехо́в оставле́ние / пра́зднующим
любо́вию всечестну́ю па́мять твою́.</p>

<h4 id="n2226">Слава, и ныне, праздника, глас 8. <br id="n2227">
Подобен: Повеле́нное та́йно:</h4>

<p class="MsoNormal" id="n2228"><span style="color:red" id="n2229">В</span> раи́ мя пре́жде дре́во
обнажи́, / о вкуше́нии враг принося́ умерщвле́ние, / Креста́
же Дре́во, живота́ одея́ние челове́ком нося́, / водрузи́ся
на земли́, и мир весь испо́лнися вся́кия ра́дости. / Его́же
зря́ще возвыша́ема, / Бо́гу ве́рою, лю́дие, согла́сно
возопии́м: / испо́лнь сла́вы дом Твой.</p>

<h4 id="n2230">Аще несть отдания, Богородичен, глас тойже:</h4>

<p class="MsoNormal" id="n2231"><span style="color:red" id="n2232">П</span>роро́цы Тя предвозвести́ша,
апо́столи Тя пропове́даша, / му́ченицы просла́виша, святи́телие
ублажи́ша. / Тем и мы с ни́ми, Богоро́дицу, Тя испове́дающе,
благоче́стно велича́ем.</p>

<p class="MsoNormal" id="n2233">&nbsp;</p>

<h3 id="n2234">Степенна, 1-й антифон 4-го гласа:</h3>

<p class="MsoNormal" id="n2235"><span style="color:red" id="n2236">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n2237"><span style="color:red" id="n2238">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n2239"><span style="color:red" id="n2240">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n2241">Прокимен, глас 4: </h3>

<p class="MsoNormal" id="n2242"><span style="color:red" id="n2243">У</span>ста́ моя́ возглаго́лют
прему́дрость / и поуче́ние се́рдца моего́ ра́зум. <span style="color:red" id="n2244">Стих:</span> Услы́шите сия́, вси язы́цы, внуши́те,
вси живу́щии по вселе́нней.</p>

<p class="MsoNormal" id="n2245"><span style="color:red" id="n2246">Другий прокимен:</span> Вся́кое
дыха́ние / да хва́лит Го́спода. <span style="color:red" id="n2247">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n2248">Евангелие от Иоанна, зачало 35, от полу.</h3>

<p class="MsoNormal" id="n2249"><span style="color:red" id="n2250">Р</span>ече́ Госпо́дь ко прише́дшым
к Нему́ иуде́ем: ами́нь, ами́нь глаго́лю вам, не входя́й
две́рьми во двор о́вчий, но прела́зя и́нуде, той тать есть и
разбо́йник. А входя́й две́рьми па́стырь есть овца́м. Сему́
две́рник отверза́ет, и о́вцы глас его́ слы́шат, и своя́
о́вцы глаша́ет по и́мени, и изго́нит их. И егда́ своя́
о́вцы иждене́т, пред ни́ми хо́дит, и о́вцы по нем и́дут,
я́ко ве́дят глас его́. По чужде́м же не и́дут, но бежа́т
от него́, я́ко не зна́ют чужда́го гла́са. Сию́ при́тчу
рече́ им Иису́с, они́ же не разуме́ша, что бя́ше, я́же
глаго́лаше им. Рече́ же па́ки им Иису́с: ами́нь, ами́нь
глаго́лю вам, я́ко Аз есмь дверь овца́м. Вси, ели́ко их прии́де
пре́жде Мене́, та́тие суть и разбо́йницы, но не послу́шаша
их о́вцы. Аз есмь дверь: Мно́ю а́ще кто вни́дет, спасе́тся,
и вни́дет, и изы́дет, и па́жить обря́щет.</p>

<p class="MsoNormal" align="right" style="text-align:right" id="n2251"><span style="font-size:
8.0pt;color:red" id="n2252">Ин 9:39–10:9</span></p>

<h3 id="n2253">По 50-м псалме.</h3>

<p class="MsoNormal" id="n2254"><span style="color:red" id="n2255">Слава:</span> Моли́твами
святи́теля Дими́трия, / Ми́лостиве, очи́сти /
мно́жества согреше́ний на́ших.</p>

<p class="MsoNormal" id="n2256"><span style="color:red" id="n2257">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n2258"><span style="color:red" id="n2259">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h4 id="n2260">И стихира, глас 6:</h4>

<p class="MsoNormal" id="n2261"><span style="color:red" id="n2262">И</span>злия́ся благода́ть
во устна́х твои́х, / святи́телю Дими́трие, / уче́ньми бо
твои́ми Це́рковь украси́л еси́, / и́стину Правосла́вия
уясни́л, / па́губное же раско́льническое мудрова́ние посрами́л
еси́. / Тем я́коже в житии́, / та́ко по отше́ствии твое́м
потщи́ся, / да поне́ чудесы́ твои́ми уверя́еми, / прии́дут
в чу́вство и просла́вят ку́пно с на́ми / Триипоста́снаго
Бо́га / от нас исходя́щий, но не от нас су́щии.</p>

<p class="MsoNormal" id="n2263">&nbsp;</p>

<p class="MsoNormal" id="n2264"><span style="color:red" id="n2265">Канон праздника со ирмосом на 8 и святаго
на 6. Аще несть отдания, канон Богородицы со ирмосом на 6 и святаго на 8.</span></p>

<h3 id="n2266">Канон святаго, глас 6.<br id="n2267">
Песнь 1.</h3>

<p class="MsoNormal" id="n2268"><span style="color:red" id="n2269">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь пои́м,
вопия́ше.</p>

<p class="MsoNormal" id="n2270"><span style="color:red" id="n2271">Г</span>о́рдому фарао́ну в
ожесточе́нии уподо́бихся / и того́ потопле́нию за нераска́яние
подпадо́х, / но ты, святый Дими́трие, путеводи́тель ми бу́ди
к покая́нию, / я́ко да и аз от Христа́ получу́ вход в Зе́млю
Обетова́нную.</p>

<p class="MsoNormal" id="n2272"><span style="color:red" id="n2273">Н</span>и себе́ пощади́х, ни
бли́жняго поми́ловах, / но при́сно чре́ву, я́ко на Еги́пет,
рабо́тая, / и сам истаева́ю гла́дом и жа́ждею, / и други́м
от крупи́ц па́дающих насыща́тися возбраня́ю. / Сего́ ра́ди
к тебе́, па́стырю до́брый Дими́трие, оставля́емый, прибего́х,
/ да напита́еши мя, а́ки ма́нною, словесы́ твои́ми / и
напои́ши мя слеза́ми умиле́ния.</p>

<p class="MsoNormal" id="n2274"><span style="color:red" id="n2275">У</span>ты́х, утолсте́х, забы́х
Тя, Бо́га, Спаса́ющаго мя, тя́жко бо уши́ма слы́шу и се́рдцем
разуме́ю, / а́ще и призыва́еши мя к Себе́ чрез зако́н и
проро́ки. / Те́мже, о Тво́рче и Изба́вителю мой, / житие́м
и уче́нием уго́дника Твоего́ Дими́трия испра́ви и спаси́
мя.</p>

<p class="MsoNormal" id="n2276"><span style="color:red" id="n2277">Богородичен:</span> Ка́я по́льза
в кро́ви мое́й, внегда́ сходи́ти ми во истле́ние, / или́
что приложи́тся мне, / а́ще и весь мир приобря́щу, ду́шу же
погублю́, / но Ты, Влады́чице, помози́ ми, / да получу́ от Христа́
Спа́са Твоего́ проще́ние грехо́в и жизнь ве́чную.</p>

<p class="MsoNormal" id="n2278"><span style="color:red" id="n2279">Катавасия:</span> Крест начерта́в,
Моисе́й / впря́мо жезло́м Чермно́е пресече́, / Изра́илю
пешеходя́щу; / то́же обра́тно фарао́новым колесни́цам,
/ уда́рив, совокупи́, / вопреки́ написа́в непобеди́мое
ору́жие. / Тем Христу́ пои́м, Бо́гу на́шему, я́ко
просла́вися.</p>

<h3 id="n2280">Песнь 3.</h3>

<p class="MsoNormal" id="n2281"><span style="color:red" id="n2282">Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания Твоего́.</p>

<p class="MsoNormal" id="n2283"><span style="color:red" id="n2284">У</span>тверди́ся се́рдце мое́
в памятозло́бии, / разшири́шася уста́ моя́ на сме́хи и
осужде́ния, / возвесели́хся о паде́нии бли́жняго моего́,
/ уче́нию же твоему́ богоуго́дному, святи́телю, ни ма́ло
внима́х. / Поне́ у́бо чудесы́ твои́ми премени́ мя
отсе́ле / и сотвори́ подража́теля житию́ твоему́.</p>

<p class="MsoNormal" id="n2285"><span style="color:red" id="n2286">И</span>ны́я стра́ны хва́лятся
прему́дростию свое́ю, / други́я си́лою и бога́тством,
/ мы же похваля́емся многоцеле́бными святы́х Бо́жиих и твои́ми
мощми́, чудотво́рче Дими́трие, / от ни́хже получа́ем телесе́м
здра́вие / и душа́м на́шим спаси́тельное врачева́ние.</p>

<p class="MsoNormal" id="n2287"><span style="color:red" id="n2288">Д</span>ая́й моли́тву моля́щимся
/ и благословля́яй в ле́та на́ша па́мять пра́ведника Твоего́,
Дими́трия, / пода́ждь моли́твами того́ заступле́ние от
враг ви́димых и неви́димых.</p>

<p class="MsoNormal" id="n2289"><span style="color:red" id="n2290">Богородичен:</span> Взбра́нная Победи́тельнице
и кре́пкая во искуше́ниих на́ших Засту́пнице, / не пре́зри
грех ра́ди на́ших ускори́ти на по́мощь / и от бед изба́вити
нас, еди́на Чи́стая, еди́на Благослове́нная.</p>

<p class="MsoNormal" id="n2291"><span style="color:red" id="n2292">Катавасия:</span> Жезл во о́браз
та́йны прие́млется, / прозябе́нием бо предразсужда́ет свяще́нника;
/ неплодя́щей же пре́жде Це́ркви, / ны́не процвете́ Дре́во
Креста́, / в держа́ву и утвержде́ние.</p>

<h3 id="n2293">Аще отдание, кондак и икос святаго.<br id="n2294">
Седален святаго, глас 8:</h3>

<p class="MsoNormal" id="n2295"><span style="color:red" id="n2296">Д</span>ре́вних преподо́бию
подража́я, / освяти́л еси́ житие́ твое́ на слу́жбу
Бо́гови в осмоена́десять ле́то. / Отне́леже и был еси́
вели́к мона́х, / свяще́нник, учи́тель, иера́рх, / ны́не
же чудотво́рец и моли́твенник о душа́х на́ших.</p>

<h4 id="n2297">Слава, и ныне, праздника, глас 4<br id="n2298">
Подобен: Ско́ро предвари́:</h4>

<p class="MsoNormal" id="n2299"><span style="color:red" id="n2300">В</span> тебе́, треблаже́нне
и жизнода́вче Кре́сте, / лю́дие учрежда́ющеся, спра́зднуют
с невеще́ственными ли́ки, / чи́ни архиере́йстии благогове́йно
воспева́ют, / мно́жества же мона́шествующих и по́стников покланя́ются,
/ Христа́ же распе́ншагося вси сла́вим.</p>

<h4 id="n2301">Аще несть отдания,<br id="n2302">
Богородичен, глас тойже:</h4>

<p class="MsoNormal" id="n2303"><span style="color:red" id="n2304">З</span>латокова́нный киво́т
вмеща́ше в себе́ дре́вле / богопи́санный зако́н и небе́сную
ма́нну. / Ты же, Богороди́тельнице, заче́нши, пло́тию Сы́на
Бо́жия родила́ еси́ / во обновле́ние и спасе́ние душ на́ших.</p>

<h3 id="n2305">Песнь 4.</h3>

<p class="MsoNormal" id="n2306"><span style="color:red" id="n2307">Ирмос:</span> Христо́с моя́
си́ла, / Бог и Госпо́дь, / честна́я Це́рковь / боголе́пно
пое́т, взыва́ющи, / от смы́сла чи́ста, о Го́споде пра́зднующи.</p>

<p class="MsoNormal" id="n2308"><span style="color:red" id="n2309">П</span>озна́ вол я́сли го́спода
своего́ и осе́л стяжа́вшаго его́, / аз же безслове́сными
страстьми́ удали́хся от Творца́ моего́, / но ты, па́стырю
благи́й Дими́трие, я́ко овча́ заблу́ждшее, взыщи́
мене́ / и Христо́ву ста́ду сопричти́ мя.</p>

<p class="MsoNormal" id="n2310"><span style="color:red" id="n2311">У</span>до́бее от те́рния собира́ти
виногра́дное гро́здие и от ре́пия смоко́вие, / не́же от
жесто́каго моего́ се́рдца приноси́ти еле́й милосе́рдия.
/ Сего́ ра́ди, де́лателю виногра́да Христо́ва Дими́трие,
/ огради́ мя стра́хом Госпо́дним и напо́й мя водо́ю умиле́ния.</p>

<p class="MsoNormal" id="n2312"><span style="color:red" id="n2313">С</span>ия́я со́лнце Свое́
на благи́я и дождя́ на пра́ведныя, / да и влас главы́ моея́
не поги́бнет, храни́ши мя, гре́шнаго. / Вся стихи́и мене́
ра́ди зла́го ста́ша в чи́не свое́м, / аз еди́н то́чию
пребыва́ю в нечу́вствии. / Но даждь ми, Го́споди, уго́дника
ра́ди Твоего́ Дими́трия / разуме́ти дела́ Твоя́ и,
слы́ша слух Твой, боя́тися Тебе́.</p>

<p class="MsoNormal" id="n2314"><span style="color:red" id="n2315">Богородичен:</span> Внегда́ прибли́житися
лето́м воплоще́нию, / посреде́ двою́ живо́тну позна́н
бысть. / Внегда́ приити́ вре́мени ко спасе́нию, / посреде́
двою́ разбо́йнику яви́ся Сын Твой, Богоро́дице. / Непостижи́мо
во обои́х сих Сло́во, / да мы, воплоще́нному и пострада́вшему
за ны покланя́ющеся Сло́ву, / Тя, Ма́терь Бо́жию, в пе́снех
возвели́чим.</p>

<p class="MsoNormal" id="n2316"><span style="color:red" id="n2317">Катавасия:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<h3 id="n2318">Песнь 5.</h3>

<p class="MsoNormal" id="n2319"><span style="color:red" id="n2320">Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / и́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n2321"><span style="color:red" id="n2322">С</span>вети́льник нога́ма
мои́ма зако́н Госпо́день, / и свет стезя́м мои́м оправда́ния
Его́, / аз же, во тьме неве́дения ползя́ и толки́йся, / не хощу́
с му́дрыми свети́льника стяжа́ти. / Но ты мне, светоявле́нне
Дими́трие, невестоводи́тель предста́ни, / я́ко да и аз ду́хом
к Бо́гу от но́щи у́треневати потщу́ся.</p>

<p class="MsoNormal" id="n2323"><span style="color:red" id="n2324">Б</span>оле́зную те́лом, боле́зную
и душе́ю: / о́вому я́ко досади́х объяде́нием и пия́нством,
/ о́ву же я́ко разсла́бих грехми́. / Сугу́ба боле́знь
и тяжка́, / но ты, но́вый чудотво́рче, умоли́ Христа́,
Врача́ всех, / да обоя́ исцели́ти благоизво́лит.</p>

<p class="MsoNormal" id="n2325"><span style="color:red" id="n2326">Г</span>о́споди Бо́же наш,
даждь нам мир во днех на́ших, / Го́споди Бо́же наш, стяжи́ в
нас любо́вь, / да вси еди́ными усты́ и еди́ным се́рдцем
/ испове́дуем Еди́наго Тя в Тро́ице сла́вимаго Бо́га.</p>

<p class="MsoNormal" id="n2327"><span style="color:red" id="n2328">Богородичен:</span> Стра́ха Госпо́дня
во чре́ве не прия́х, / ни се́рдцем о нераде́нии поболе́х,
/ но, при́сно зачина́я и ражда́я грехи́ ко грехо́м, / от
умноже́ния тех со́вестию снеда́юся. / Сего́ ра́ди в многопло́дии
сем беззако́нием к Тебе́, Влады́чице, вопию́: / сотвори́
мя возроди́тися в живо́т ве́чный покая́нием.</p>

<p class="MsoNormal" id="n2329"><span style="color:red" id="n2330">Катавасия:</span> О треблаже́нное
Дре́во, / на не́мже распя́ся Христо́с, Царь и Госпо́дь!
/ И́мже паде́ дре́вом прельсти́вый, / Тобо́ю прельсти́вся,
/ Бо́гу пригвозди́вшуся пло́тию, / подаю́щему мир душа́м
на́шим.</p>

<h3 id="n2331">Песнь 6.</h3>

<p class="MsoNormal" id="n2332"><span style="color:red" id="n2333">Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
/ Многоми́лостиве.</p>

<p class="MsoNormal" id="n2334"><span style="color:red" id="n2335">О</span>т ки́та Ио́ну, от бла́та
же е́зернаго тебе́, святи́телю Дими́трие, изведе́ Госпо́дь
на свет, / ов тридне́вен во утро́бе не вреди́ся, ты же четыредесятоле́тен
неистле́нен в не́дрех земны́х пре́был еси́. / Ве́лие
чу́до! Но бо́льше дарова́ние Бо́жие, / и́бо тя чудесы́,
я́ко проро́ка, просла́ви.</p>

<p class="MsoNormal" id="n2336"><span style="color:red" id="n2337">Д</span>ре́внии о́нии ниневи́тяне,
неве́рнии язы́цы су́ще, / еди́ною проро́ческою про́поведию
пока́яшася. / Аз же, толи́ко наставле́ний боже́ственных име́я
/ и по вся дни что́мая слу́шая, неиспра́вен пребыва́ю, / но
ты, святи́телю, моли́твами твои́ми к де́ланию сих наста́ви
мя.</p>

<p class="MsoNormal" id="n2338"><span style="color:red" id="n2339">Б</span>е́здна грехо́в после́дняя
обы́де мя, / и треволне́ние страсте́й погружа́ет мя. / Тем,
до́ндеже не понре́ душа́ моя́ во а́де, / к Тебе́,
Го́споду Бо́гу, от ско́рби вопию́, / да пра́ведника Твоего́
ра́ди Дими́трия услы́шиши и спасе́ши мя.</p>

<p class="MsoNormal" id="n2340"><span style="color:red" id="n2341">Богородичен: </span>Ско́рая в беда́х
Помо́щнице, / гото́вое обурева́емым приста́нище, / сохрани́
мя, Ма́ти Бо́жия, от потопле́ния жите́йскаго / и не даждь ми
разби́тися о ка́мень па́губы душе́вныя.</p>

<p class="MsoNormal" id="n2342"><span style="color:red" id="n2343">Катавасия:</span> Во́днаго зве́ря
во утро́бе / дла́ни Ио́на крестови́дно распросте́р, / спаси́тельную
Страсть прообража́ше я́ве. / Тем, тридне́вен изше́д, / преми́рное
Воскресе́ние прописа́ше / Пло́тию пригвожде́ннаго Христа́
Бо́га / и тридне́вным Воскресе́нием мир просве́щшаго.</p>

<h3 id="n2344">Аще отдание, токмо кондак и икос праздника,<br id="n2345">
глас 4. Самоподобен:</h3>

<p class="MsoNormal" id="n2346"><span style="color:red" id="n2347">В</span>ознесы́йся на Крест во́лею,
/ тезоимени́тому Твоему́ но́вому жи́тельству / щедро́ты
Твоя́ да́руй, Христе́ Бо́же, / возвесели́ си́лою Твое́ю
ве́рныя лю́ди Твоя́, / побе́ды дая́ нам на сопоста́ты,
/ посо́бие иму́щим Твое́ oру́жие ми́ра, / непобеди́мую
побе́ду.</p>

<p class="MsoNormal" id="n2348"><span style="color:red" id="n2349">Икос:</span> И́же до тре́тияго
Небесе́ восхище́н бысть в рай / и глаго́лы слы́шав неизрече́нныя
и Боже́ственныя, / и́хже не леть язы́ки (челове́ческими) глаго́лати,
/ что Гала́том пи́шет, я́ко рачи́телие Писа́ний прочто́сте
и позна́сте: / мне, глаго́лет, хвали́тися да не бу́дет, то́кмо
во еди́ном Кресте́ Госпо́дни, / на не́мже, страда́в, уби́
стра́сти. / Того́ у́бо и мы изве́стно держи́м, Крест Госпо́день,
хвалу́ вси: / есть бо нам спаси́тельное сие́ Дре́во / oру́жие
ми́ра, непобеди́мая побе́да.</p>

<h4 id="n2350">Аще несть отдания,<br id="n2351">
кондак святаго, глас 8:</h4>

<p class="MsoNormal" id="n2352"><span style="color:red" id="n2353">З</span>везду́ Росси́йскую,
от Ки́ева возсия́вшую / и чрез Но́вград Се́верский в Росто́в
дости́гшую, / всю же страну́ сию́ уче́ньми и чудесы́ озари́вшую,
/ ублажи́м златослове́снаго учи́теля Дими́трия, / той бо всем
вся написа́, я́же к наставле́нию, / да всех приобря́щет, я́коже
Па́вел, Христу́ / и спасе́т правове́рием ду́ши на́ша.</p>

<p class="MsoNormal" id="n2354"><span style="color:red" id="n2355">Икос:</span> Пра́ведным о ка́ющихся
на Небеси́, / нам же, гре́шным, на земли́ о тебе́, пра́ведниче
Дими́трие, / подоба́ет возра́доватися, / я́ко но́ваго тя
к Бо́гу моли́твенника о нас стяжа́хом, / его́же досто́йными
похвала́ми ублажа́юще, / си́це от ра́дости зове́м: / ра́дуйся,
Росто́вская похвало́ и всея́ Росси́и прославле́ние.</p>

<h3 id="n2356">Песнь 7.</h3>

<p class="MsoNormal" id="n2357"><span style="color:red" id="n2358">Ирмос:</span> Росода́тельну у́бо
пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n2359"><span style="color:red" id="n2360">Я́</span>коже трие́ о́троцы
в пещи́ вавило́нстей / о́гненную си́лу угаси́ша моли́твою,
/ та́ко ты, богоявле́нне Дими́трие, / возни́кший огнь в саможего́мых
ски́тах уче́ньми твои́ми потреби́л еси́. / Отню́дуже
тя за спасе́ние душ погиба́ющих / Госпо́дь просла́ви чудесы́
и нетле́нием, / мы же святоле́пными пе́сньми ублажа́ем.</p>

<p class="MsoNormal" id="n2361"><span style="color:red" id="n2362">О</span> коли́ких благ, окая́ннии,
лиши́стеся, раско́льницы: / ни священнонача́льника бо и́мате,
ни вождя́ и́стиннаго ко спасе́нию, / ниже́ Безкро́вныя
Же́ртвы, ниже́ други́х та́инств сподобля́етеся. / Но поне́
ны́не позна́йте па́губное свое́ заблужде́ние, / и а́ще
дело́м и уче́нию ангелоподо́бнаго Дими́трия не ве́рите,
/ то чудесе́м, от него́ быва́емым, я́коже халде́и о́нии,
ве́руйте, / да с на́ми ку́пно еди́ными усты́ помо́литеся
Бо́гу оте́ц на́ших.</p>

<p class="MsoNormal" id="n2363"><span style="color:red" id="n2364">В</span>ои́стину, Бо́же наш,
/ Ты еси́ Еди́н Бог бого́в и Госпо́дь господе́й / и ра́зве
Тебе́ ина́го и Твоея́ Святы́я Собо́рныя Це́ркве несть
/ ни на Небеси́, ни на земли́, иде́же подоба́ет спасти́ся.
/ Сего́ ра́ди даждь нам еди́ными усты́ и еди́ным се́рдцем
/ удивля́ющаго вся хоте́ния Своя́ во святы́х, Тебе́ сла́вити.</p>

<p class="MsoNormal" id="n2365"><span style="color:red" id="n2366">Богородичен:</span> Прови́дец Дании́л
усмотри́ Тя го́ру, Неискусому́жная Де́во, / приснопа́мятный
же во святы́х наш Дими́трий, / я́коже Гедео́н, Руно́ Ороше́нное
Тя нарече́. / Мы же, обоя́ испове́дающе, про́сим: / да на отто́ргшемся
от Тебе́ Ка́мени, Христе́, утвержда́ется Це́рковь / и пра́во
ве́рующих сердца́ росо́ю благода́ти Твоея́ напая́ются.</p>

<p class="MsoNormal" id="n2367"><span style="color:red" id="n2368">Катавасия:</span> Безу́мное веле́ние
мучи́теля злочести́ваго / лю́ди поколеба́, / ды́шущее преще́ние
и злохуле́ние богоме́рзкое; / оба́че три о́троки не устраши́
я́рость зве́рская, / ни огнь снеда́яй, / но противоды́шущу росоно́сному
Ду́ху, / со огне́м су́ще, поя́ху: / Препе́тый отце́в
и нас Бо́же, благослове́н еси́.</p>

<h3 id="n2369">Песнь 8.</h3>

<p class="MsoNormal" id="n2370"><span style="color:red" id="n2371">Ирмос:</span> Из пла́мене преподо́бным
ро́су источи́л еси́, / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n2372"><span style="color:red" id="n2373">В</span>ся сре́дства, святи́телю,
на взыска́ние заблу́ждших употреби́л еси́, / разлива́ющийся
пла́мень по скито́м водо́ю покая́ния погаша́я, / море́льщиков
к безсме́ртней трапе́зе призыва́я, / просвеще́нных же и отпа́дших,
да не второ́е крестя́щеся па́ки распина́ют Христа́, / еди́наго
держа́тися креще́ния утвержда́л еси́. / Всех повсю́ду правове́рию
учи́л еси́ / и ны́не свои́ми списа́ньми тому́жде учи́ши.
/ Тем я́ко и́стиннаго учи́теля во святы́х почита́ем тя.</p>

<p class="MsoNormal" id="n2374"><span style="color:red" id="n2375">Д</span>ре́вним о́ным вавило́нским
столпотвори́телем врази́ на́шего благоче́стия уподо́бльшеся,
/ дерзну́ша неразу́мия своего́ то́лки на песце́ суеве́рия
назда́ти. / И́мже егда́ опро́шася уче́ний твои́х во́ды,
святи́телю, / а́бие поколеба́шася во основа́нии и бысть им паде́ние
ве́лие, / нам же, благочести́вым, подкрепле́ние и исправле́ние.</p>

<p class="MsoNormal" id="n2376"><span style="color:red" id="n2377">Б</span>езнача́льне О́тче,
Сы́не Собезнача́льне, Уте́шителю Благи́й, Ду́ше Пра́вый,
/ Сло́ва Бо́жия Роди́телю, Отца́ Безнача́льна Сло́ве,
/ Ду́ше Живы́й и Зи́ждяй, / Тро́ице Еди́нице, поми́луй
мя.</p>

<p class="MsoNormal" id="n2378"><span style="color:red" id="n2379">Богородичен:</span> Я́коже купина́,
огне́м распаля́ема, сама́ не сгара́ше, / но Богови́дца,
устраши́в, приведе́ к почита́нию, / та́ко Ты, Неискусобра́чная
Неве́сто, / прие́мши во утро́бу Огнь Божества́, / нетле́нна
в Рождестве́ пребыла́ еси́. / Ди́вное та́инство! / Непоко́рников
благоче́стию стыдо́м опаля́еши, / почита́телей же правове́рных
ороша́еши чудесы́ изоби́льно.</p>

<p class="MsoNormal" id="n2380"><span style="color:red" id="n2381">Катавасия:</span> Благослови́те,
о́троцы, / Тро́ицы равночи́сленнии, / Соде́теля Отца́ Бо́га,
/ по́йте снизше́дшее Сло́во, / и огнь в ро́су претво́ршее,
/ и превозноси́те всем жизнь подава́ющаго / Ду́ха Всесвята́го
во ве́ки.</p>

<h3 id="n2382">Песнь 9.</h3>

<p class="MsoNormal" id="n2383"><span style="color:red" id="n2384">Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни А́нгельстии
взира́ти; / Тобо́ю же, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n2385"><span style="color:red" id="n2386">Б</span>лагослове́н Госпо́дь
наш, я́ко посети́ нас в ле́та сия́ / и воздви́же нам в
Росси́йстей Це́ркви но́ваго чудотво́рца Дими́трия, / я́коже
бо во дни живота́ своего́ служа́ше преподо́бием и пра́вдою,
/ та́ко и по кончи́не подае́т ра́зум заблу́ждшим / ко взыска́нию
путе́й спаси́тельных.</p>

<p class="MsoNormal" id="n2387"><span style="color:red" id="n2388">С</span>ла́ва Тебе́, Пастыренача́льниче,
/ я́ко и во дни на́ша поста́вил еси́ на стра́жи бо́драго
па́стыря Дими́трия, / и́мже прогоня́ются посмра́дшия ко́злища
от ста́да Твоего́ непоро́чнаго.</p>

<p class="MsoNormal" id="n2389"><span style="color:red" id="n2390">С</span>ла́ва Тебе́, Христе́
Бо́же, / благочести́вым похвало́ и правове́рным весе́лие,
/ я́ко пропове́дание свята́го Твоего́ Дими́трия / достове́рными
чудесы́ утвержда́еши.</p>

<p class="MsoNormal" id="n2391"><span style="color:red" id="n2392">Богородичен:</span> Ра́дость от
А́нгела прии́мшей, / и мы, по прорече́нию Твоему́ / ублажа́юще
со все́ми ро́ды, ева́нгельски вопие́м: / ра́дуйся, Благода́тная,
Госпо́дь с Тобо́ю.</p>

<p class="MsoNormal" id="n2393"><span style="color:red" id="n2394">Катавасия:</span> Та́ин еси́,
Богоро́дице, рай, / невозде́ланно возрасти́вший Христа́, / И́мже
кре́стное живоно́сное на земли́ насади́ся Дре́во. / Тем,
ны́не возноси́му, / покланя́ющеся Ему́, Тя велича́ем.</p>

<h3 id="n2395">Светилен праздника.<br id="n2396">
Подобен: Ученико́м:</h3>

<p class="MsoNormal" id="n2397"><span style="color:red" id="n2398">К</span>рест, храни́тель всея́
вселе́нныя, / Крест красота́ Це́ркве, / Крест царе́й держа́ва,
/ Крест ве́рных утвержде́ние, / Крест А́нгелов сла́ва и де́монов
я́зва. <span style="color:red" id="n2399">(2)</span></p>

<h4 id="n2400">Слава, святаго, глас 8:</h4>

<p class="MsoNormal" id="n2401"><span style="color:red" id="n2402">П</span>оставля́яй преде́лы
язы́ков по числу́ А́нгел Свои́х / и собира́яй от разсе́янных
сыно́в Ада́млих Це́рковь Свою́, / умножа́еши в ней святы́я
Твоя́, Бо́же наш, я́ко зве́зды на небеси́, / от ни́хже
просия́ и па́мять святи́теля Твоего́ Дими́трия. / Его́же
ра́ди просвети́ ду́ши, помраче́нныя раздо́рным суеве́рием,
/ да вку́пе зове́м Ти песнь трегу́бую: аллилу́ия.</p>

<h4 id="n2403">И ныне, праздника.<br id="n2404">
Подобен: Жены́, услы́шите:</h4>

<p class="MsoNormal" id="n2405"><span style="color:red" id="n2406">К</span>рест воздвиза́ется днесь,
и м<span lang="EN-US" id="n2407">i</span>р освяща́ется: / И́же бо со Отце́м седя́й
и Ду́хом Святы́м на сем ру́це распростре́, / м<span lang="EN-US" id="n2408">i</span>р весь привлече́ к Твоему́, Христе́, позна́нию;
/ и́же у́бо на Тя наде́ющияся / боже́ственныя сподо́би
сла́вы.</p>

<h4 id="n2409">Аще несть отдания:<br id="n2410">
Слава, и ныне, Богородичен, глас тойже:</h4>

<p class="MsoNormal" id="n2411"><span style="color:red" id="n2412">С</span>топа́м отходя́щаго
от нас в го́рняя святи́теля Дими́трия после́дующе, / со упова́нием
к Тебе́, Влады́чице, вопие́м: / я́коже Тя на пречи́стей
ико́не с Преве́чным Младе́нцем пи́шемую зрим на земли́,
/ та́ко даждь нам ви́дети стоя́щую одесну́ю Сы́на Твоего́
Бо́га / в непристу́пнем све́те на Небеси́.</p>

<p class="MsoNormal" id="n2413">&nbsp;</p>

<h3 id="n2414">На хвалитех стихиры праздника 3 и святаго 3.<br id="n2415">
Аще несть отдания, стихиры святаго. Глас 6.<br id="n2416">
Подобен: Все отло́жше:</h3>

<p class="MsoNormal" id="n2417"><span style="color:red" id="n2418">В</span>есь от ю́ности твоея́
возложи́лся еси́ / на взыска́ние прему́дрости и стра́ха
Бо́жия, / я́же обре́т, не в земли́, а́ки лени́вый
раб, сокры́л еси́, / но, уча́ и творя́ по Да́вшему ти тала́нт,
/ во сто трудо́в умно́жил еси́ его́, / и был еси́ вели́кий
купе́ц, / износя́й на свет ве́тхая и но́вая, / и, открыва́я
глубины́ ра́зума богопи́санных книг, / ку́плю добру́ де́яти
научи́л еси́ нас. / Тем, благи́й и ве́рный ра́бе Бо́жий
Дими́трие, / за толи́ка явле́нна твоя́ к нам сокро́вища
/ вшел еси́ в ра́дость Го́спода Твоего́.</p>

<p class="MsoNormal" id="n2419"><span style="color:red" id="n2420">В</span>есь ум плени́л еси́
в послуша́ние ве́ры, / да благи́ми де́лы украси́ши ю́,
/ отню́дуже и де́латель виногра́да Христо́ва яви́лся еси́
иску́сный, / вся́ку бо розгу́, не творя́щу плода́, / стра́хом
Госпо́дним посе́кл еси́ / и еди́но благоче́стие сохраня́л
еси́ в нем, / отвне́ его́ огражда́л еси́ догма́ты
церко́вными, / внутрьу́ду укрепи́л еси́ столпо́м правове́рия,
/ всю́ду предточи́лия ископова́я уче́ний твои́х. / Тем
и ны́не, святы́й трудолю́бче Дими́трие, / присеща́й виногра́д
твой, его́же насади́ десни́ца Вы́шняго, / да плодоприно́сит
гро́здие спасе́ния.</p>

<p class="MsoNormal" id="n2421"><span style="color:red" id="n2422">В</span>есь невозвра́тно наде́ждею
возве́рглся еси́ на Бо́га: / препла́вая пучи́ну мiра сего́,
блаже́нне, / молва́ми жите́йскими не погрузи́лся еси́,
/ ниже́, искуше́ньми обурева́ем, прирази́лся собла́зном,
/ но, при́сно благоти́шием наставля́ем, / дости́гл еси́
безмо́лвнаго приста́нища. / И, наче́н кора́бль Це́ркве
Христо́вы пра́вити, / па́ки к безбе́дному пла́ванию испра́вил
еси́, / па́ки ереседы́шущия преложи́л еси́ в тщету́
ве́тры / и ко́твою твои́х наставле́ний утверди́л еси́
его́, / я́ко диви́тися нам и от Бо́га проси́ти, / да и
впредь проти́вныя ересе́й ве́тры, / моли́твами твои́ми
утиши́ши.</p>

<p class="MsoNormal" id="n2423"><span style="color:red" id="n2424">В</span>есь еси́ любо́вию прилепи́лся
к Бо́гу и бли́жнему, / па́стырское бо о ста́де свое́м возыме́в
попече́ние, / душе́ю труди́лся еси́ в богомы́слии и в поуче́ниих,
/ те́лом же в послуже́нии тре́бующим от тебе́ по́мощи:
/ изнемога́ющий ве́рою укрепля́я, / боля́щия душе́ю покая́нием
врачу́я, / сокруше́нныя со́вестию тве́рдым упова́нием обязу́я,
/ заблу́ждшия от и́стины на путь пра́вый обраща́я / и поги́бшия
ересьми́ к благоче́стию взыску́я. / Тем, о па́стырю наш предо́брый,
святи́телю Дими́трие, / помоли́ся о ста́де твое́м Пастыренача́льнику
Христу́ Бо́гу, / да упасе́т е́ Сам в единомы́слии, любви́
и правове́рии.</p>

<p class="MsoNormal" id="n2425"><span style="color:red" id="n2426">Слава, глас 6: </span>Воспо́й, Росси́е,
Го́сподеви песнь но́ву, / похвали́, гра́де, Бо́га Твоего́,
Росто́ве, / я́ко благоволи́ Вы́шний дарова́ти нам но́ваго
чудотво́рца Дими́трия, / свиде́тельствованна от всех и от Са́мыя
И́стины. / Его́же па́мять во святы́х почита́юще, / восхва́лим
и мы, ста́рцы с ю́нотами, / и возвели́чим да́вшаго Бо́га
на́шего / толи́кому уго́днику Своему́ в нас просия́ти
/ нетле́нием святоле́пным и чудоде́йствием.</p>

<p class="MsoNormal" id="n2427"><span style="color:red" id="n2428">И ныне, праздника, глас 6: </span>Днесь
происхо́дит Крест Госпо́день, / и ве́рнии прие́млют того́
жела́нием, / и взе́млют исцелéния души́ же и те́ла / и
вся́кия боле́зни. / Сего́ целу́им ра́достию и стра́хом:
/ стра́хом, греха́ ра́ди, я́ко недосто́йни су́ще;
/ ра́достию же, спасе́ния ра́ди, / éже подае́т ми́ру
на том пригвозди́выйся Христо́с Бог, / име́яй ве́лию ми́лость.</p>

<p class="MsoNormal" id="n2429"><span style="color:red" id="n2430">Аще несть отдания, Богородичен, глас
тойже: </span>Красота́ де́вства Твоего́ неопи́санна, / добро́та
Твоя́, о Богома́ти, несказа́нная, / избра́нна бо еси́,
я́коже со́лнце, / полна́, я́ко луна́ и дуга́ в явле́ния
своя́, / а́ки стебло́ лива́ново в жа́тву на гора́х
/ и я́ко кипари́с, возраста́яй от удо́лия до небе́с. /
Мно́гия добро́ты Твоя́ и вели́чия, Присноде́во, / но бо́льши
всех, я́ко но́сиши Нося́щаго вся. / Его́же моли́ ку́пно
со святы́м Дими́трием, / да спасе́т и просвети́т правове́рием
ду́ши на́ша.</p>

<p class="MsoNormal" id="n2431"><span style="color:red" id="n2432">Славословие великое. Тропарь святаго.</span>
Сла́ва, и ны́не, <span style="color:red" id="n2433">праздника или Богородичен. И
отпуст.</span></p>

<p class="MsoNormal" id="n2434">&nbsp;</p>

<h2 id="n2435"><a name="_НА_ЛИТУРГИИ_2" id="n2436"></a>НА ЛИТУРГИИ</h2>

<p class="MsoNormal" id="n2437"><span style="color:red" id="n2438">Блаженны праздника, песнь 9-я, на 4,
и святаго, песнь 3-я или 6-я, на 4. Аще несть отдания, блаженны от канона святаго,
песни 3-я и 6-я, на 8.</span></p>

<h3 id="n2439">Тропарь праздника, глас 1:</h3>

<p class="MsoNormal" id="n2440"><span style="color:red" id="n2441">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<h4 id="n2442">И тропарь святаго, глас 8:</h4>

<p class="MsoNormal" id="n2443"><span style="color:red" id="n2444">П</span>равосла́вия ревни́телю
и раско́ла искорени́телю, / Росси́йский целе́бниче и но́вый
к Бо́гу моли́твенниче, / списа́ньми твои́ми бу́их уцелому́дрил
еси́, / цевни́це духо́вная, Дими́трие блаже́нне, / моли́
Христа́ Бо́га спасти́ся душа́м на́шим.</p>

<h4 id="n2445">Слава, кондак святаго, глас 8:</h4>

<p class="MsoNormal" id="n2446"><span style="color:red" id="n2447">З</span>везду́ Росси́йскую,
от Ки́ева возсия́вшую / и чрез Но́вград Се́верский в Росто́в
дости́гшую, / всю же страну́ сию́ уче́ньми и чудесы́ озари́вшую,
/ ублажи́м златослове́снаго учи́теля Дими́трия, / той бо всем
вся написа́, я́же к наставле́нию, / да всех приобря́щет, я́коже
Па́вел, Христу́ / и спасе́т правове́рием ду́ши на́ша.</p>

<h4 id="n2448">И ныне, кондак праздника,<br id="n2449">
глас 4. Самоподобен:</h4>

<p class="MsoNormal" id="n2450"><span style="color:red" id="n2451">В</span>ознесы́йся на Крест во́лею,
/ тезоимени́тому Твоему́ но́вому жи́тельству / щедро́ты
Твоя́ да́руй, Христе́ Бо́же, / возвесели́ си́лою Твое́ю
ве́рныя лю́ди Твоя́, / побе́ды дая́ нам на сопоста́ты,
/ посо́бие иму́щим Твое́ oру́жие ми́ра, / непобеди́мую
побе́ду.</p>

<p class="MsoNormal" id="n2452"><span style="color:red" id="n2453">Прокимен, аллилуиарий, причастен праздника
и святаго.</span></p>

<h3 id="n2454">Прокимен праздника, глас 7:</h3>

<p class="MsoNormal" id="n2455"><span style="color:red" id="n2456">В</span>озноси́те Го́спода
Бо́га на́шего / и поклоня́йтеся подно́жию но́гу Его́,
я́ко свя́то есть.</p>

<p class="MsoNormal" id="n2457"><span style="color:red" id="n2458">Стих:</span> Госпо́дь воцари́ся,
да гне́ваются лю́дие.</p>

<h4 id="n2459">И прокимен святаго, глас 1:</h4>

<p class="MsoNormal" id="n2460"><span style="color:red" id="n2461">У</span>ста́ моя́ возглаго́лют
прему́дрость / и поуче́ние се́рдца моего́ ра́зум. <span style="color:red" id="n2462">Стих:</span> Услы́шите сия́, вси язы́цы, внуши́те,
вси живу́щии по вселе́нней.</p>

<h3 id="n2463">Апостол, ко Евреем, зачало 318.</h3>

<p class="MsoNormal" id="n2464"><span style="color:red" id="n2465">Б</span>ра́тие, тако́в нам
подоба́ше архиере́й, преподо́бен, незло́бив, безскве́рнен,
отлуче́н от гре́шник и вы́шше Небе́с быв. И́же не и́мать
по вся дни ну́жды, я́коже первосвяще́нницы, пре́жде о свои́х
гресе́х же́ртвы приноси́ти, пото́м же о людски́х: сие́
бо сотвори́ еди́ною, Себе́ принес. Зако́н бо челове́ки
поставля́ет первосвяще́нники, иму́щыя не́мощь: сло́во же
кля́твенное, е́же по зако́не, Сы́на во ве́ки соверше́нна.
Глава́ же о глаго́лемых: такова́ и́мамы первосвяще́нника,
и́же се́де одесну́ю Престо́ла Вели́чествия на Небесе́х,
святы́м служи́тель и ски́нии и́стинней, ю́же водрузи́
Госпо́дь, а не челове́к.</p>

<p class="MsoNormal" align="right" style="text-align:right" id="n2466"><span style="font-size:
8.0pt;color:red" id="n2467">Евр 7:26–8:2</span></p>

<h3 id="n2468">Аллилуиа праздника, глас 1.</h3>

<p class="MsoNormal" id="n2469"><span style="color:red" id="n2470">Стих:</span> Помяни́ сонм Твой,
его́же стяжа́л еси́ испе́рва. <span style="color:red" id="n2471">Стих:</span>
Бог же, Царь наш пре́жде ве́ка, соде́ла спасе́ние посреде́
земли́.</p>

<h4 id="n2472">И Аллилуия святаго, глас 2.</h4>

<p class="MsoNormal" id="n2473"><span style="color:red" id="n2474">Стих:</span> Уста́ пра́веднаго
поуча́тся прему́дрости, / и язы́к его́ возглаго́лет суд.
<span style="color:red" id="n2475">Стих:</span> Зако́н Бо́га его́ в се́рдце
его́, и не за́пнутся стопы́ его́.</p>

<h3 id="n2476">Евангелие от Иоанна, зачало 36.</h3>

<p class="MsoNormal" id="n2477"><span style="color:red" id="n2478">Р</span>ече́ Госпо́дь ко прише́дшым
к Нему́ иуде́ем: Аз есмь дверь: Мно́ю а́ще кто вни́дет,
спасе́тся, и вни́дет, и изы́дет, и па́жить обря́щет. Тать
не прихо́дит, ра́зве да укра́дет, и убие́т, и погуби́т:
аз приидо́х, да живо́т и́мут и ли́шше и́мут. Аз есмь па́стырь
до́брый: па́стырь до́брый ду́шу свою́ полага́ет за
о́вцы. А нае́мник, и́же несть па́стырь, ему́же не суть
о́вцы своя́, ви́дит во́лка гряду́ща и оставля́ет о́вцы,
и бе́гает, и волк расхи́тит их, и распу́дит о́вцы. А нае́мник
бежи́т, я́ко нае́мник есть и неради́т о овца́х. Аз есмь
па́стырь до́брый, и зна́ю Моя́, и зна́ют Мя Моя. Я́коже
зна́ет Мя Оте́ц, и Аз зна́ю Отца́, и ду́шу Мою́ полага́ю
за о́вцы. И и́ны о́вцы и́мам, я́же не суть от двора́
сего́, и ты́я Ми подоба́ет привести́: и глас Мой услы́шат,
и бу́дет еди́но ста́до, и еди́н па́стырь.</p>

<p class="MsoNormal" align="right" style="text-align:right" id="n2479"><span style="font-size:
8.0pt;color:red" id="n2480">Ин 10:9–16</span></p>

<h3 id="n2481">Причастен:</h3>

<p class="MsoNormal" id="n2482"><span style="color:red" id="n2483">З</span>на́менася на нас свет лица́
Твоего́, Го́споди.</p>

<p class="MsoNormal" id="n2484"><span style="color:red" id="n2485">И святаго:</span> В па́мять ве́чную
бу́дет пра́ведник, от слу́ха зла не убои́тся.</p>

<p class="MsoNormal" id="n2486">&nbsp;</p>

<p class="MsoNormal" id="n2487"><span style="color:red" id="n2488">По отпущении литургии исходит иерей с
кадилом и диакон со свещею, и кадит Честный Крест и тако взимает иерей Честный Крест
с блюдом на главу и вносит его во святый олтарь царскими дверьми, предыдущу же пред
ним диакону со свещею и кадит Честный Крест. Таже полагает иерей Честный Крест на
святый престол и кадит его крестообразно. И тако отдается праздник Честнаго Креста.</span></p>

<p class="MsoNormal" id="n2489">&nbsp;</p>

<p class="MsoNormal" id="n2490">&nbsp;</p>

<p class="MsoNormal" id="n2491"><span style="color:red" id="n2492"><a href="#_ОГЛАВЛЕНИЕ" id="n2493"><span style="color:red" id="n2494">В оглавление.</span></a></span></p>

<p class="MsoNormal" id="n2495">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n2496"><br clear="all" style="page-break-before:always" id="n2497">
</span>

<div class="WordSection5" id="n2498">

<p class="MsoNormal" align="right" style="text-align:right" id="n2499"><span style="color:
red" id="n2500">Месяца сентября в 25-й день</span></p>

<h1 id="n2501"><a name="_Ref358971578" id="n2502"></a><a name="_ПРЕПОДОБНАГО_ОТЦА_НАШЕГО" id="n2503"></a>ПРЕПОДОБНАГО<br id="n2504">
ОТЦА НАШЕГО СЕРГИЯ,<br id="n2505">
ИГУМЕНА РАДОНЕЖСКАГО<br id="n2506">
И ВСЕЯ РОССИИ ЧУДОТВОРЦА</h1>

<h2 id="n2507"><a name="_НА_МАЛЕЙ_ВЕЧЕРНИ_13" id="n2508"></a>НА МАЛЕЙ ВЕЧЕРНИ</h2>

<h3 id="n2509">На Го́споди, воззва́х: стихиры на 4, глас 5.<br id="n2510">
Подобен: Преподо́бне о́тче:</h3>

<p class="MsoNormal" id="n2511"><span style="color:red" id="n2512">П</span>реподо́бне о́тче,
/ ду́шу твою́ с те́лом очи́стив, / Свята́го Ду́ха
прекра́сная оби́тель яви́лся еси́, / И́же сла́вна
тя конце́м, преблаже́нне Се́ргие, соде́я, / в чудесе́х
же вели́каго свети́льника, / просвети́вшаго во мра́це
су́щия, / и наста́вника мона́хов, / соше́дшеся,
велему́дренно ублажа́ем. <span style="color:red" id="n2513">[Дважды.]</span></p>

<p class="MsoNormal" id="n2514"><span style="color:red" id="n2515">Я</span>ви́лся еси́,
богоблаже́нне, / му́драя плени́ца, / связу́я мно́гая
враго́в ополче́ния: / те́мже и венце́м увя́злся
еси́ от Бо́га неувяда́ющим, / и весе́лие, и ра́дость,
/ и сла́ву ве́чную восприя́л еси́, прему́дре
Се́ргие. / Того́ моли́, Тому́ помоли́ся,
преподо́бне, / дарова́ти мир ми́ру / и душа́м на́шим
ве́лию ми́лость.</p>

<p class="MsoNormal" id="n2516"><span style="color:red" id="n2517">П</span>реподо́бне о́тче,
/ теле́сныя стра́сти зе́льным воздержа́нием / и
чи́стыми моли́твами, / по́том же воздержа́ния угаси́л
еси́ у́глие страсте́й: / того́ ра́ди чудесы́ сла́вна
тя / Росси́йским страна́м, сла́вне Се́ргие, показа́, /
украси́в Небе́сными дарми́, Христо́с. / Того́
моли́, Тому́ помоли́ся, преподо́бне, / дарова́ти мир
ми́ру / и душа́м на́шим ве́лию ми́лость.</p>

<p class="MsoNormal" id="n2518"><span style="color:red" id="n2519">Слава, глас 6:</span> Прииди́те
мона́шествующих мно́жество днесь, / Се́ргия благоче́стия
подража́теля, / пе́сньми и пе́ньми восхва́лим / и
честну́ю его́ и многоцеле́бную ра́ку, обстоя́ще, /
любе́зно облобыза́ем, глаго́люще: / ра́дуйся,
пресла́вне Се́ргие, / Оте́честву твоему́ пресве́тлый
свети́льниче; / ра́дуйся, я́ко чи́сте чисте́йшему
Све́ту совокупи́вся; / ра́дуйся, я́ко Тро́ице
предстои́ши со А́нгелы: / Ю́же непреста́нно моли́, /
дарова́ти душа́м на́шим ве́лию ми́лость.</p>

<p class="MsoNormal" id="n2520"><span style="color:red" id="n2521">И ныне, Богородичен, глас тойже:</span>
Богоро́дице, Ты еси́ лоза́ и́стинная, / возрасти́вшая
нам Плод живота́, / Тебе́ мо́лимся: / моли́ся,
Влады́чице, со святы́ми апо́столы / поми́ловати ду́ши
на́ша.</p>

<h3 id="n2522">На стиховне стихиры, глас 6:<br id="n2523">
Подобен: А́нгельския:</h3>

<p class="MsoNormal" id="n2524"><span style="color:red" id="n2525">О</span>т ма́терних
пеле́н, му́дре, / Бо́гу возложе́н, Се́ргие
преподо́бне, / и пусты́ню я́ко град соде́лав, / в ней
мно́жества мона́хов собра́л еси́, / сла́вити
многопе́тую Тро́ицу, / Ю́же моли́ спасти́ся
душа́м на́шим.</p>

<p class="MsoNormal" id="n2526"><span style="color:red" id="n2527">Стих:</span> <b id="n2528">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n2529"><span style="color:red" id="n2530">Б</span>огому́дре Се́ргие,
/ а́ще бо и по́слежди леты тя новопросвеще́нная Росси́йская
страна́ возрасти́, / но дре́вних че́сти сподо́бился
еси́, / и дарова́ния чуде́с досто́йно прие́м; / мона́хов
мно́жества песносло́вят / и правове́рною ве́рою
Христа́ хва́лят, / твои́ми покаря́ющеся уче́ньми, / моли́
спасти́ся душа́м на́шим.</p>

<p class="MsoNormal" id="n2531"><span style="color:red" id="n2532">Стих:</span> <b id="n2533">Блаже́н муж боя́йся
Го́спода, / в за́поведех Его́ восхо́щет зело́.</b></p>

<p class="MsoNormal" id="n2534"><span style="color:red" id="n2535">Я́</span>ко в высо́ких
черто́зех, / доброде́тели предугото́вал еси́ дом
себе́, / Се́ргие, о́тче наш, / и я́ко вои́стинну
боже́ственную Све́тлость / зре́ти сподо́бился еси́, / в
ню́же всели́вся, зри́ши Святу́ю Тро́ицу, / Е́йже
моли́ся / дарова́ти ми́ру ве́лию ми́лость.</p>

<p class="MsoNormal" id="n2536"><span style="color:red" id="n2537">Слава, глас 8:</span>
Преподо́бне о́тче, / ми́ра красоту́ и сла́дость
вре́менную / отню́д возненави́дел еси́, / мона́шеское
житие́ па́че возлюби́в, / и А́нгелом собесе́дник
бы́ти сподо́бился еси́, / и свети́льник многосве́тлый
Росси́йския земли́, / чудесми́, я́коже второ́е
со́лнце, сия́я. / Но всех нас помина́й, / соверша́ющих
свяще́нную па́мять твою́: / мы бо ча́да твоя́ / и
о́вцы слове́сных твои́х уче́ний / и тя на по́мощь
призыва́ем, / прося́ще тобо́ю прия́ти мир и ве́лию
ми́лость.</p>

<p class="MsoNormal" id="n2538"><span style="color:red" id="n2539">И ныне, Богородичен:</span>
Влады́чице, приими́ моли́твы раб Твои́х / и изба́ви
нас / от вся́кия ну́жды и печа́ли.</p>

<h3 id="n2540">Тропарь, глас 4:</h3>

<p class="MsoNormal" id="n2541"><span style="color:red" id="n2542">И́</span>же доброде́телей
подви́жник, / я́ко и́стинный во́ин Христа́ Бо́га,
/ на стра́сти вельми́ подвиза́лся еси́ в жи́зни
вре́менней, / в пе́ниих, бде́ниих же и поще́ниих
о́браз быв твои́м ученико́м, / те́мже и всели́ся в тя
Пресвяты́й Дух, / Его́же де́йствием све́тло укра́шен
еси́; / но, я́ко име́я дерзнове́ние ко Святе́й
Тро́ице, / помина́й ста́до, е́же собра́л еси́
му́дре, / и не забу́ди, я́коже обеща́лся еси́, / посеща́я
чад твои́х, / Се́ргие, преподо́бне о́тче наш.</p>

<p class="MsoNormal" id="n2543"><span style="color:red" id="n2544">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h2 id="n2545"><a name="_НА_ВЕЛИЦЕЙ_ВЕЧЕРНИ_27" id="n2546"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n2547"><span style="color:red" id="n2548">Б</span>лаже́н муж, <span style="color:red" id="n2549">первый антифон.</span></p>

<h3 id="n2550">На Го́споди воззва́х стихиры на 8, глас 6:<br id="n2551">
Подобен: Все отло́жше:</h3>

<p class="MsoNormal" id="n2552"><span style="color:red" id="n2553">М</span>и́ра мяте́ж,
преподо́бне, оста́вив, / и взем крест твой, / после́довал
еси́ Христу́ / невозвра́тным по́мыслом, / и в пусты́ню
всели́лся еси́, преподо́бне, / душе́вныя стра́сти из
ко́рене исторга́я / и теле́сная чу́вства огорчева́я, /
и ча́стыми бде́нии и моли́твами / благода́ть восприя́л
еси́, преподо́бне, / цели́ти разли́чныя неду́ги, /
А́нгелов собесе́дниче и преподо́бных сожи́телю; /
моли́ся Го́споду, Се́ргие преподо́бне, / поми́ловатися
душа́м на́шим.</p>

<p class="MsoNormal" id="n2554"><span style="color:red" id="n2555">П</span>реподо́бне о́тче,
/ кто испове́сть труды́ твоя́ и боле́зни? / Или́ кий
язы́к изрече́т жесто́кое твое́ житие́, / бде́ние
же и сухояде́ние, / и е́же на земли́ лега́ние, /
чистоту́ душе́вную и теле́сную, / устна́ми и умо́м
соверше́нное безмо́лвие, / смире́ние же нелицеме́рное, /
моли́твы непреста́нныя и разсужде́ние доброразсу́дное, /
ху́дость ри́зную и па́мять сме́ртную? / Се́ргие,
о́тче наш, / моли́ спасти́ся душа́м на́шим.</p>

<p class="MsoNormal" id="n2556"><span style="color:red" id="n2557">П</span>реподо́бне о́тче
Се́ргие, / ты врач душ и теле́с яви́лся еси́, /
источа́я неду́жным исцеле́ния струи́, / да́ром же
проро́чествия укра́шен, / прорица́я, я́ко настоя́щая,
бу́дущая: / моли́твою бо кня́зя вооружи́в ва́рвары
победи́ти, / хва́лящияся оте́чество его́ разори́ти, /
но саме́х богопораже́нною я́звою / тру́пия досто́йно
падо́ша / псало́мски при а́де, преподо́бне.</p>

<p class="MsoNormal" id="n2558"><span style="color:red" id="n2559">Б</span>огому́дре Се́ргие,
/ сла́ву маловре́менную оста́вль, / и в пусты́нях и
гора́х / ты живы́й яви́лся еси́, / и Тро́ицы
чи́стый дом, / блаже́нне, был еси́, / Ея́же си́лою
пресвяты́я хра́мы воздви́г, / и огра́ды
мона́шествующим во спасе́ние созда́л еси́; / живя́ше
же в тебе́ Христо́с Бог наш, / Его́же от ю́ности
возжеле́л еси́. / Того́ моли́, Се́ргие
преподо́бне, / спасти́ся душа́м на́шим.</p>

<h4 id="n2560">Ины стихиры преподобнаго, глас 2.<br id="n2561">
Подобен: Терпя́ще муче́ния:</h4>

<p class="MsoNormal" id="n2562"><span style="color:red" id="n2563">Т</span>ерпя́ ны́нешняя
му́жественно, / веселя́ся бу́дущими, / ко всем глаго́лал
еси́, преподо́бне Се́ргие: / егда́ у́бо ту́не
подвиза́емся, / но ве́чнаго живота́ ча́юще получи́ти?
/ Лю́ты ско́рби, но сла́док рай, / боле́знены труды́,
но присносу́щно восприя́тие. / Не облени́мся у́бо, о
по́стницы! Ма́ло стерпи́м, / да венцы́ нетле́нными
увязе́мся / от Христа́, Бо́га и Спа́са душ на́ших. <span style="color:red" id="n2564">[Дважды.]</span></p>

<p class="MsoNormal" id="n2565"><span style="color:red" id="n2566">З</span>ря, я́ко
наслажде́ние, ско́рби, / ше́ствуя те́сным путе́м, / ко
ученико́м твои́м глаго́лал еси́, преблаже́нне
Се́ргие: / не устраши́мся по́двига по́стнаго, / да
стра́шнаго гее́нскаго муче́ния избе́гнем, / согбе́нне
бу́дут ру́це, / да простира́ются же к Бо́гу, / но́зе
же утвержде́ны / на моли́тве предстоя́ти, / не пощади́м
естества́ тле́ннаго, изво́лим по́двиг, / да венцы́
побе́дными увязе́мся / от Христа́, Бо́га и Спа́са душ
на́ших.</p>

<p class="MsoNormal" id="n2567"><span style="color:red" id="n2568">О</span>тве́рг тле́нныя
ри́зы, / ходи́л еси́ в зиме́ без те́плыя оде́жды,
я́коже в ле́те, / глаго́ля, терпели́ве Се́ргие: / за
рай, его́же погуби́хом, ри́зы мя́гкия ны́не
отлага́ем, / грехо́м иногда́ преступле́ния оде́яхомся,
/ совлеце́мся ны́не ра́ди нетле́нных риз, / небреже́м,
бра́тие, о зиме́ преходя́щей, плоть изнури́м, / да
венцы́ побе́дными увязе́мся / от Христа́, Бо́га и
Спа́са душ на́ших.</p>

<p class="MsoNormal" id="n2569"><span style="color:red" id="n2570">Слава, глас 6:</span> Е́же по
о́бразу соблю́д невреди́мо, / ум влады́ку над
страстьми́ па́губными по́стнически поста́вив, / во
е́же по подо́бию, я́ко мо́щно возше́л еси́: /
му́жески бо естество́ пону́див, / потща́лся еси́
ху́ждшее покори́ти лу́чшему / и плоть порабо́тити
ду́ху; / те́мже мона́шествующих яви́лся еси́ верх, /
жи́тель пусты́нный, благотеку́щих обучи́тель, /
пра́вило доброде́тели изве́стнейшее; / и ны́не на
Небесе́х, зерца́лом разре́шшимся, / о́тче наш Се́ргие,
/ чи́сте зри́ши Святу́ю Тро́ицу, / моля́ся
несре́дственне / о и́же ве́рою и любо́вию чту́щих тя.</p>

<p class="MsoNormal" id="n2571"><span style="color:red" id="n2572">И ныне, Богородичен, глас тойже:</span>
Кто Тебе́ не ублажи́т, Пресвята́я Де́во; / кто ли не
воспое́т Твоего́ Пречи́стаго Рождества́; / безле́тно
бо от Отца́ возсия́вый Сын Единоро́дный, / То́йже от
Тебе́, Чи́стыя, про́йде, / неизрече́нно вопло́щься, /
естество́м Бог Сый, / и естество́м быв Челове́к нас ра́ди;
/ не во двою́ лицу́ разделя́емый, / но во двою́
естеству́ / несли́тно познава́емый. / Того́ моли́,
Чи́стая Всеблаже́нная, / поми́ловатися душа́м на́шим.</p>

<p class="MsoNormal" id="n2573"><span style="color:red" id="n2574">Вход. Прокимен дне.</span></p>

<h3 id="n2575">При́тчей чте́ние.</h3>

<p class="MsoNormal" id="n2576"><span style="color:red" id="n2577">П</span>а́мять пра́веднаго
с похвала́ми, и благослове́ние Госпо́дне на главе́ его́.
Блаже́н челове́к, и́же обре́те прему́дрость, и сме́ртен,
и́же уве́де ра́зум. Лу́чше бо сию́ купова́ти, не́жели
зла́та и сребра́ сокро́вища. Честне́йшая же есть ка́мений
многоце́нных, все же честно́е недосто́йно ея́ есть. Долгота́
бо дней и ле́та живота́ в десни́це ея́, в шу́йце же ея́
бога́тство и сла́ва, от уст ея́ исхо́дит пра́вда, зако́н
же и ми́лость на язы́це но́сит. Послу́шайте у́бо мене́,
о ча́да, честна́я бо реку́, и блаже́н челове́к, и́же
пути моя́ сохрани́т, исхо́ди бо мои́, исхо́ди живота́,
и уготовля́ется хоте́ние от Го́спода. Сего́ ра́ди молю́
вас и предлага́ю мой глас сыново́м челове́ческим, я́ко аз, прему́дрость,
устро́их сове́т, и ра́зум, и смысл аз призва́х. Мой сове́т
и утвержде́ние, мой ра́зум, моя́ же кре́пость. Аз мене́
лю́бящия люблю́, и́щущии же мене́ обря́щут благода́ть.
Разуме́йте у́бо, незло́бивии, кова́рство, ненака́заннии
же, прилага́йте сердца́. Послу́шайте мене́ и па́ки, честна́я
бо реку́, и отве́рзу от усте́н пра́вая, я́ко и́стине
поучи́тся горта́нь мой, ме́рзки же предо мно́ю устны́ лжи́выя.
С пра́вдою вси глаго́лы уст мои́х, ничто́же в них стро́потно,
ниже́ развраще́нно. Вся пра́ва суть разумева́ющим и про́ста
обрета́ющим ра́зум. Науча́ю бо вас и́стине, да бу́дет о
Го́споде наде́жда ва́ша, и испо́лнитеся Ду́ха.</p>

<p class="MsoNormal" align="right" style="text-align:right" id="n2578"><span style="font-size:
8.0pt;color:red" id="n2579">Cр. Притч 10:7А, 5 А; 3:13–16; 8:6, 34А, 35, 4, 12, 14, 17,
5–9; (?)</span></p>

<h3 id="n2580">При́тчей чте́ние.</h3>

<p class="MsoNormal" id="n2581"><span style="color:red" id="n2582">У</span>ста́ пра́веднаго ка́плют
прему́дрость, язы́к же непра́веднаго поги́бнет. Устне́
муже́й пра́ведных ка́плют благода́ти, уста́ же нечести́вых
развраща́ются. Ме́рила льсти́вая ме́рзость пред Го́сподем,
вес же пра́ведный прия́тен Ему́. Иде́же а́ще вни́дет
досажде́ние, та́мо и безче́стие, уста́ же смире́нных поуча́ются
прему́дрости. Соверше́ние пра́вых наста́вит их и поползнове́ние
отрица́ющихся упасе́т их. Не по́льзуют име́ния в день я́рости,
пра́вда же изба́вит от сме́рти. У́мер пра́ведный, оста́ви
раска́яние, нару́чна же быва́ет и посмея́тельна нечести́вых
па́губа. Пра́вда непоро́чнаго исправля́ет пути́, в нече́стие
же па́дает непра́вда. Пра́вда муже́й пра́вых изба́вит
их, безсове́тием же пленя́ются беззако́ннии. Сконча́вшуся му́жу
пра́ведну, не поги́бнет наде́жда, похвала́ же нечести́вых
поги́бнет. Пра́ведник от ло́ва убе́гнет, в него́же ме́сто
предае́тся нечести́вый. Во усте́х нечести́вых сеть гра́жданом,
чу́вство же пра́ведных благоспе́шное. Во благи́х пра́ведных
испра́вится град, и в поги́бели нечести́вых ра́дование. Во благослове́нии
пра́вых возвы́сится град, усты́ же нечести́вых раскопа́ется.
Руга́ется гра́жданом лише́нный ра́зума, муж же му́дрый
безмо́лвие во́дит.</p>

<p class="MsoNormal" align="right" style="text-align:right" id="n2583"><span style="font-size:
8.0pt;color:red" id="n2584">Притч 10:31 – 11:12</span></p>

<h3 id="n2585">Прему́дрости Соломо́новы чте́ние.</h3>

<p class="MsoNormal" id="n2586"><span style="color:red" id="n2587">П</span>ра́ведных ду́ши в руце́
Бо́жией, и не прико́снется их му́ка. Непщева́ни бы́ша во
очесе́х безу́мных умре́ти, и вмени́ся озлобле́ние исхо́д
их. И е́же от нас ше́ствие сокруше́ние, они же суть в ми́ре.
Ибо пред лице́м челове́ческим а́ще и му́ку прии́мут, упова́ние
их безсме́ртия испо́лнено. И вма́ле нака́зани бы́вше, вели́кими
благоде́тельствовани бу́дут, я́ко Бог искуси́ я́ и обре́те
их досто́йны Себе́. Я́ко зла́то в горни́ле, искуси́
их и я́ко всепло́дие же́ртвенное прия́т я́. И во вре́мя
посеще́ния их возсия́ют и, я́ко и́скры по сте́блию, потеку́т.
Су́дят язы́ком и облада́ют людьми́, и воцари́тся Госпо́дь
в них во ве́ки. Наде́ющиися Нань разуме́ют и́стину и ве́рнии
в любви́ пребу́дут Ему́. Я́ко благода́ть и ми́лость
в преподо́бных Его́, и посеще́ние во избра́нных Его́.</p>

<p class="MsoNormal" align="right" style="text-align:right" id="n2588"><span style="font-size:
8.0pt;color:red" id="n2589">Прем 3:1–9</span></p>

<h3 id="n2590">На литии стихира храма.<br id="n2591">
И святаго стихиры, глас 6.</h3>

<p class="MsoNormal" id="n2592"><span style="color:red" id="n2593">П</span>рииди́те,
празднолю́бцы / и по́стников сосло́вие, / ве́рою
соше́дшеся, / и́стиннаго по́стника почти́м днесь,
Се́ргия, / с весе́лием ше́ствовавшаго по стопа́м
Влады́ки своего́ / у́зкий путь и безстра́стную жизнь, / и
ве́рою возопии́м: / о всеблаже́нне, преподо́бных
сожи́телю / и по́стников похвало́! / О нас моли́ся ко
Го́споду, / поми́ловатися душа́м на́шим.</p>

<p class="MsoNormal" id="n2594"><span style="color:red" id="n2595">П</span>реподо́бне и
богоно́се Се́ргие, / любве́ ра́ди Христо́вы вся
оста́вил еси́ / и, в пусты́ню вшед, / ника́коже
убоя́лся еси́ неви́димых враго́в кова́рствия, /
а́ще бо и мно́гажды приидо́ша на тя, / скрежета́нием
зу́бным я́рость показу́юще, / ты же моли́твами
твои́ми, / я́ко дым, без ве́сти сих сотвори́л еси́. /
О непоро́чныя твоея́ ду́ши / и кре́пкаго терпе́ния
твоего́! / Христа́ непреста́нно моли́ / спасти́ся
душа́м на́шим.</p>

<p class="MsoNormal" id="n2596"><span style="color:red" id="n2597">Р</span>осси́йская у́бо
всеосвяще́нная и вели́кая Це́рковь / с правосла́вными
собо́ры, мона́хи же и просты́ми, / ева́нгельских
исто́чников струя́ми напои́вшеся, / духо́вно
весели́мся / в наро́читом пра́зднице до́браго па́стыря
и учи́теля, / и целе́бныя его́ мо́щи, обстоя́ще,
любе́зно облобыза́ем, / и сих, я́ко цве́ты, пе́сньми и
хвала́ми увязе́м, реку́ще: / ра́дуйся, Се́ргие
блаже́нне, / Небе́сный челове́че, земны́й А́нгеле / и
Ду́ха Свята́го оби́тель; / ра́дуйся, я́ко мно́гих
ко спасе́нному пути́ наста́вил еси́; / ра́дуйся,
правосла́вному во́инству на́шему похвала́ и
утвержде́ние, / преподо́бне Се́ргие богоприя́тне, /
Оте́честву твоему́ пресве́тлый свети́льниче / и
моли́твенниче о душа́х на́ших.</p>

<p class="MsoNormal" id="n2598"><span style="color:red" id="n2599">Слава, глас 6:</span> Прииди́те
мона́шествующих мно́жество днесь, / Се́ргия благоче́стия
подража́теля, / пе́сньми и пе́ньми восхва́лим / и
честну́ю его́ и многоцеле́бную ра́ку, обстоя́ще, /
любе́зно облобыза́ем, глаго́люще: / ра́дуйся,
пресла́вне Се́ргие, / Оте́честву твоему́ пресве́тлый
свети́льниче; / ра́дуйся, я́ко чи́сте чисте́йшему
Све́ту совокупи́вся; / ра́дуйся, я́ко Тро́ице
предстои́ши со А́нгелы: / Ю́же непреста́нно моли́, /
дарова́ти душа́м на́шим ве́лию ми́лость.</p>

<p class="MsoNormal" id="n2600"><span style="color:red" id="n2601">И ныне, Богородичен, глас тойже: </span>Творе́ц
и Изба́витель мой, Пречи́стая, / Христо́с Госпо́дь из Твои́х
ложе́сн проше́д, / в мя Оболки́йся, / пе́рвыя кля́твы Ада́ма
свободи́. / Те́мже Ти, Всечи́стая, / я́ко Бо́жии Ма́тери
же и Де́ве, / вои́стинну вопие́м немо́лчно: / ра́дуйся
А́нгельски, ра́дуйся, Влады́чице, / Предста́тельство и Покро́ве,
/ и Спасе́ние душ на́ших.</p>

<h3 id="n2602">На стиховне стихиры, глас 1.<br id="n2603">
Подобен: Небе́сных чино́в:</h3>

<p class="MsoNormal" id="n2604"><span style="color:red" id="n2605">Н</span>аста́, богоно́се,
со́лнца светле́йши твой пра́здник, / озаря́я
приходя́щия к тебе́ ве́рою, / и безсме́ртие
благоуха́ет, / душа́м же источа́ет нетле́ние от
свята́го твоего́ телесе́, / Се́ргие преподо́бне, / моли́твенниче
о душа́х на́ших.</p>

<p class="MsoNormal" id="n2606"><span style="color:red" id="n2607">Стих:</span> <b id="n2608">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n2609"><span style="color:red" id="n2610">Ч</span>у́вственныя
стра́сти теле́сныя победи́л еси́ / воздержа́ния
брозда́ми, чудоде́йственне Се́ргие, / и ре́вность к
безпло́тным на земли́ показа́л еси́, / все же
плотско́е жела́ние ду́ху повину́л еси́. / Тем и
ны́не в Небе́сных дво́рех водворя́яся, / моли́ о
душа́х на́ших.</p>

<p class="MsoNormal" id="n2611"><span style="color:red" id="n2612">Стих:</span> <b id="n2613">Блаже́н муж,
боя́йся Го́спода, / в за́поведех Его́ восхо́щет зело́.</b></p>

<p class="MsoNormal" id="n2614"><span style="color:red" id="n2615">Б</span>лаже́нне Се́ргие,
основа́ние положи́в доброде́тели, / дре́вняго
челове́ка совле́кся с похотьми́, / и во Христа́
обле́клся еси́, И́стину. / Тем обличи́л еси́,
преподо́бне, мно́гая враго́в ополче́ния, / наста́вник
мона́хов быв, / моли́ спасти́ся душа́м на́шим.</p>

<p class="MsoNormal" id="n2616"><span style="color:red" id="n2617">Слава, глас 8: </span>Мона́хов
мно́жества / наста́вника тя почита́ем, о́тче наш
Се́ргие, / твое́ю бо стезе́ю вои́стину пра́во
ходи́ти позна́хом. / Блаже́н еси́, Христу́
рабо́тав, / и вра́жию обличи́л еси́ си́лу, / А́нгелов
собесе́дниче и преподо́бных соприча́стниче и пра́ведных, / с
ни́миже моли́ся Го́сподеви, / поми́ловатися душа́м
на́шим.</p>

<p class="MsoNormal" id="n2618"><span style="color:red" id="n2619">И ныне, Богородичен, глас тойже:</span>
Безневе́стная Де́во, / я́же Бо́га неизрече́нно
заче́нши пло́тию, / Ма́ти Бо́га Вы́шняго, / Твои́х
рабо́в мольбы́ приими́, Всенепоро́чная, / всем подаю́щи
очище́ние прегреше́ний, / ны́не на́ша моле́ния прие́млющи,
/ моли́ спасти́ся всем нам.</p>

<h3 id="n2620">Тропарь, глас 4:</h3>

<p class="MsoNormal" id="n2621"><span style="color:red" id="n2622">И́</span>же доброде́телей
подви́жник, / я́ко и́стинный во́ин Христа́ Бо́га,
/ на стра́сти вельми́ подвиза́лся еси́ в жи́зни
вре́менней, / в пе́ниих, бде́ниих же и поще́ниих
о́браз быв твои́м ученико́м, / те́мже и всели́ся в тя
Пресвяты́й Дух, / Его́же де́йствием све́тло укра́шен
еси́; / но, я́ко име́я дерзнове́ние ко Святе́й
Тро́ице, / помина́й ста́до, е́же собра́л еси́
му́дре, / и не забу́ди, я́коже обеща́лся еси́, / посеща́я
чад твои́х, / Се́ргие, преподо́бне о́тче наш.</p>

<h3 id="n2623">Ин тропарь, глас 8:</h3>

<p class="MsoNormal" id="n2624"><span style="color:red" id="n2625">О</span>т ю́ности восприя́л
еси́ Христа́ в души́ твое́й, преподо́бне, / и па́че
всего́ вожделе́л еси́ мирска́го мяте́жа уклони́тися,
/ му́жески в пусты́ню всели́лся еси́, / и ча́да
послуша́ния в ней, плоды́ смире́ния, возрасти́л еси́. /
Тем быв Тро́ице вселе́ние, / чудесы́ твои́ми всех просвети́л
еси́, приходя́щих к тебе́ ве́рою, / и исцеле́ния всем
подая́ оби́льно. / О́тче наш Се́ргие, моли́ Христа́
Бо́га, да спасе́т ду́ши на́ша.</p>

<h3 id="n2626">Ин тропарь, глас 8:</h3>

<p class="MsoNormal" id="n2627"><span style="color:red" id="n2628">В</span> чистоте́ жития́ исто́чник
слез твои́х, / испове́дания трудо́вныя по́ты совокупи́л
еси́ / и купе́ль духо́вную источи́л еси́, / свяще́нный
Се́ргие преподо́бне, / омыва́еши творя́щим любо́вию па́мять
твою́ / скве́рны душе́вныя и теле́сныя. / Сих ра́ди,
ча́да твоя́ су́ще, вопие́м ти: / моли́, о́тче,
Святу́ю Тро́ицу о душа́х на́ших.</p>

<p class="MsoNormal" id="n2629"><span style="color:red" id="n2630">Слава, и ныне, Богородичен.</span></p>

<h2 id="n2631"><a name="_НА_УТРЕНИ_33" id="n2632"></a>НА УТРЕНИ</h2>

<h3 id="n2633">Тропарь святаго дважды, глас 4:</h3>

<p class="MsoNormal" id="n2634"><span style="color:red" id="n2635">И́</span>же доброде́телей
подви́жник, / я́ко и́стинный во́ин Христа́ Бо́га,
/ на стра́сти вельми́ подвиза́лся еси́ в жи́зни
вре́менней, / в пе́ниих, бде́ниих же и поще́ниих
о́браз быв твои́м ученико́м, / те́мже и всели́ся в тя
Пресвяты́й Дух, / Его́же де́йствием све́тло укра́шен
еси́; / но, я́ко име́я дерзнове́ние ко Святе́й
Тро́ице, / помина́й ста́до, е́же собра́л еси́
му́дре, / и не забу́ди, я́коже обеща́лся еси́, / посеща́я
чад твои́х, / Се́ргие, преподо́бне о́тче наш.</p>

<p class="MsoNormal" id="n2636"><span style="color:red" id="n2637">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n2638">По 1-м стихословии седален, глас 8.<br id="n2639">
Подобен: Прему́дрости:</h3>

<p class="MsoNormal" id="n2640"><span style="color:red" id="n2641">В</span>есь освяще́н и
богоно́сен показа́лся еси́, / ми́ра и бога́тства
све́тлости / и вся ели́ка ви́димых добро́т
маловре́менных преоби́дев, / смире́нием же и нището́ю
Влады́це Христу́ после́довал еси́, / собра́в
мона́хов мно́жества, и сих Правосла́вия уче́ньми
просвети́л еси́. / Тем и по кончи́не нестаре́емую
благода́ть прия́л еси́ / и, во гро́бе лежа́,
нетле́нен пребыва́еши, Се́ргие богоблаже́нне, / моли́
Христа́ Бо́га, согреше́ний оставле́ние дарова́ти / чту́щим
любо́вию святу́ю па́мять твою́. <span style="color:red" id="n2642">[Дважды.]</span></p>

<p class="MsoNormal" id="n2643"><span style="color:red" id="n2644">Слава, и ныне, Богородичен:</span>
Я́ко Всенепоро́чная Неве́сто Творца́, / я́ко
Неискусому́жная Ма́ти Изба́вителя, / Прия́телище я́ко
су́щи Уте́шителя, Всепе́тая, / беззако́ния мя су́ща
скве́рно жили́ще / и де́монов игра́лище в ра́зуме
бы́вша, / потщи́ся и сих злоде́йствия мя изба́вити, / све́тло
жили́ще доброде́тельми соде́лавши. / Светода́тельная и
нетле́нная, / разжени́ о́блак страсте́й и Вы́шняго
прича́стия сподо́би / и Све́та невече́рняго моли́твами
Твои́ми.</p>

<h3 id="n2645">По 2-м стихословии седален, глас 3.<br id="n2646">
Подобен: Красоте́ де́вства:</h3>

<p class="MsoNormal" id="n2647"><span style="color:red" id="n2648">Е́</span>же к Бо́гу
мудрова́ние горе́ име́я, о́тче, / и я́же на
земли́ оста́вил еси́, / и, мно́гими боле́зньми
све́тло твое́ житие́ изъясни́в, / вся́кия же
боже́ственныя доброде́тели оби́тель показа́вся, / в
моли́твах и мольба́х и поще́ниих Го́споду прибли́жился
еси́. / Моли́ Христа́ Бо́га спасти́ся душа́м
на́шим. <span style="color:red" id="n2649">[Дважды.]</span></p>

<p class="MsoNormal" id="n2650"><span style="color:red" id="n2651">Слава, и ныне, Богородичен:</span>
Я́ко невозде́ланна, Де́во, лоза́, / прекра́сный Грозд,
Христа́, возрасти́ла еси́, / источа́юща нам вино́
спаси́тельное, всех веселя́щее ду́ши и телеса́. / Те́мже,
я́ко вино́вну Тя до́брых ублажа́юще, / при́сно со
А́нгелом вопие́м Ти: / ра́дуйся, Обра́дованная.</p>

<h3 id="n2652">Величание:</h3>

<p class="MsoNormal" id="n2653"><span style="color:red" id="n2654">У</span>блажа́ем Тя, / преподо́бне
о́тче наш Се́ргие, / и чтим святу́ю па́мять твою́, / наста́вниче
мона́хов / и собесе́дниче А́нгелов.</p>

<h3 id="n2655">Псалом избранный.</h3>

<p class="MsoNormal" id="n2656"><span style="font-size:8.0pt;color:red" id="n2657">Лик 1:</span> Терпя́,
потерпе́х Го́спода, и внят ми, и услы́ша моли́тву мою́.
<span style="font-size:8.0pt;color:red" id="n2658">2:</span> Поста́ви на ка́мени
но́зе мои́, и испра́ви стопы́ моя́. <span style="font-size:8.0pt;color:red" id="n2659">1:</span> Се удали́хся бе́гая и водвори́хся
в пусты́ни. <span style="font-size:8.0pt;color:red" id="n2660">2:</span> Уподо́бихся
нея́сыти пусты́нней. <span style="font-size:8.0pt;color:red" id="n2661">1:</span>
Бдех и бых я́ко пти́ца осо́бящаяся на зде. <span style="font-size:8.0pt;color:red" id="n2662">2:</span> Коле́на моя́ изнемого́ста
от поста́. <span style="font-size:8.0pt;color:red" id="n2663">1:</span> И плоть моя́
измени́ся еле́а ра́ди. <span style="font-size:8.0pt;color:red" id="n2664">2:</span>
Слеза́ми мои́ми посте́лю мою́ омочу́. <span style="font-size:8.0pt;color:red" id="n2665">1:</span> Я́ко обыдо́ша мя пси мно́зи,
сонм лука́вых одержа́ша мя. <span style="font-size:8.0pt;color:red" id="n2666">2:</span>
Напряго́ша лук свой, вещь го́рьку. <span style="font-size:8.0pt;
color:red" id="n2667">1:</span> Состреля́ти в та́йных непоро́чнаго. <span style="font-size:8.0pt;color:red" id="n2668">2:</span> Предзре́х Го́спода предо мно́ю
вы́ну, я́ко одесну́ю менé eсть, да не подви́жуся. <span style="font-size:8.0pt;color:red" id="n2669">1:</span> Вси язы́цы обыдо́ша мя, и
и́менем Госпо́дним противля́хся им. <span style="font-size:8.0pt;
color:red" id="n2670">2:</span> Благослове́н Госпо́дь, И́же не даде́ нас
в лови́тву зубо́м их. <span style="font-size:8.0pt;color:red" id="n2671">1:</span>
Да испове́дятся Тебе́, Го́споди, вся дела́ Твоя́. <span style="font-size:8.0pt;color:red" id="n2672">2:</span> И преподо́бнии Твои́ да благословя́т
Тя. <span style="font-size:8.0pt;color:red" id="n2673">1:</span> И уве́дите, я́ко
удиви́ Госпо́дь преподо́бнаго Своего́. <span style="font-size:8.0pt;color:red" id="n2674">2:</span> И утруди́ся во век и жив бу́дет
до конца́. <span style="font-size:8.0pt;color:red" id="n2675">1:</span> Храни́т Госпо́дь
ду́ши преподо́бных Свои́х. <span style="font-size:8.0pt;
color:red" id="n2676">2:</span> Восхва́лятся преподо́бнии во сла́ве и возра́дуются
на ло́жах свои́х. <span style="font-size:8.0pt;color:red" id="n2677">1:</span> Честна́
пред Го́сподем смерть преподо́бных Его́. <span style="font-size:
8.0pt;color:red" id="n2678">2:</span> По́йте Го́сподеви, преподо́бнии Его́,
и испове́дайте па́мять святы́ни Его́, во всех лю́дех чудеса́
Его́.</p>

<p class="MsoNormal" id="n2679"><span style="color:red" id="n2680">Сла́ва, и ны́не:</span> Аллилу́иа,<span style="color:red" id="n2681"> трижды.</span></p>

<h3 id="n2682">По полиелеи седален, глас 8.<br id="n2683">
Подобен: Премудрости:</h3>

<p class="MsoNormal" id="n2684"><span style="color:red" id="n2685">Е</span>гда́, блаже́нне,
боже́ственному жела́нию ум твой впери́в, / тогда́
оста́вил еси́ вся до́лу влеку́щая мудрова́ния, / и в
пусты́ню всели́вся, я́ко крин процве́л еси́
доброде́тели прекра́сный, / и страсте́й искорени́в
те́рние, в нем насади́л еси́ плоды́ трудо́в
твои́х. / Те́мже и пожа́л еси́ рукоя́ти
неотъе́млемо бога́тство на Небесе́х. / Се́ргие
преподо́бне, моли́ Христа́ Бо́га / согреше́ний
оставле́ние дарова́ти чту́щим любо́вию святу́ю
па́мять твою́. <span style="color:red" id="n2686">[Дважды.]</span></p>

<p class="MsoNormal" id="n2687"><span style="color:red" id="n2688">Слава, и ныне, Богородичен:</span> О
Тебе́ ра́дуется, Благода́тная, вся́кая тварь, / а́нгельский
собо́р и челове́ческий род, / освяще́нный хра́ме и
раю́ слове́сный, / де́вственная похвало́, из Нея́же
Бог воплоти́ся / и Младе́нец бысть, пре́жде век сый Бог наш, / ложесна́
бо Твоя́ престо́л сотвори́ / и чре́во Твое́
простра́ннее Небе́с соде́ла. / О Тебе́ ра́дуется,
Благода́тная, вся́кая тварь, / сла́ва Тебе́.</p>

<h3 id="n2689">Степенна, 1-й антифон 4-го гласа:</h3>

<p class="MsoNormal" id="n2690"><span style="color:red" id="n2691">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n2692"><span style="color:red" id="n2693">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n2694"><span style="color:red" id="n2695">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n2696">Прокимен, глас 4:</h3>

<p class="MsoNormal" id="n2697"><span style="color:red" id="n2698">Ч</span>естна́ пред Го́сподем
/ смерть преподо́бных Его́. <span style="color:red" id="n2699">Стих:</span> Что возда́м
Го́сподеви о всех, я́же воздаде́ ми?</p>

<p class="MsoNormal" id="n2700"><span style="color:red" id="n2701">Другий прокимен:</span> Вся́кое
дыха́ние / да хва́лит Го́спода. <span style="color:red" id="n2702">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n2703">Евангелие от Матфея, зачало 43.</h3>

<p class="MsoNormal" id="n2704"><span style="color:red" id="n2705">Р</span>ече́ Госпо́дь Свои́м
ученико́м: вся Мне предана́ суть Oтце́м Мои́м, и никто́же
зна́ет Сы́на, то́кмо Oте́ц: ни Oтца́ кто зна́ет, то́кмо
Сын, и ему́же а́ще во́лит Сын откры́ти. Прииди́те ко Мне
вси тружда́ющиися и обремене́ннии, и Аз упоко́ю вы. Возми́те
и́го Мое́ на себе́, и научи́теся от Мене́, я́ко кро́ток
есмь и смире́н се́рдцем, и обря́щете поко́й душа́м ва́шим.
И́го бо Мое́ бла́го, и бре́мя Мое́ легко́ есть.</p>

<p class="MsoNormal" align="right" style="text-align:right" id="n2706"><span style="font-size:
8.0pt;color:red" id="n2707">Мф 11:27–30</span></p>

<h3 id="n2708">По 50-м псалме.</h3>

<p class="MsoNormal" id="n2709"><span style="color:red" id="n2710">Слава:</span> Моли́твами
преподо́бнаго и богоно́снаго отца́ на́шего Се́ргия, /
Ми́лостиве, очи́сти / мно́жества согреше́ний на́ших.</p>

<p class="MsoNormal" id="n2711"><span style="color:red" id="n2712">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n2713"><span style="color:red" id="n2714">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n2715">И стихира, глас 6:</h3>

<p class="MsoNormal" id="n2716"><span style="color:red" id="n2717">И́</span>же на земли́
А́нгела / и на Небеси́ челове́ка Бо́жия, / ми́ра
благо́е украше́ние, / пи́щу благи́х доброде́тельных, /
по́стников похвалу́, / Се́ргия вели́каго почти́м: /
насажде́н бо в дому́ Госпо́дни / и процвете́
пра́ведно, / я́ко кедр в пусты́ни, / умно́жив ста́до
Христо́во слове́сных ове́ц, / в преподо́бстве и
пра́вде.</p>

<p class="MsoNormal" id="n2718"><span style="color:red" id="n2719">Канон Богородицы со ирмосом на 6, и
святаго на 8.</span></p>

<h3 id="n2720">Канон Пресвятыя Богородицы, глас 6.<br id="n2721">
Песнь 1.</h3>

<p class="MsoNormal" id="n2722"><span style="color:red" id="n2723">Ирмос:</span> Я́ко по
су́ху, пешеше́ствовав Изра́иль / по бе́здне стопа́ми,
/ гони́теля фарао́на / ви́дя потопля́ема, / Бо́гу
побе́дную песнь пои́м, вопия́ше.</p>

<p class="MsoNormal" id="n2724"><span style="color:red" id="n2725">П</span>рича́щшися Е́ва
са́да, преслуша́ннаго бра́шна, кля́тву введе́; / но
сию́ разреши́ла еси́, Чи́стая, / благослове́ния
Нача́ток, Христа́ ро́ждши.</p>

<p class="MsoNormal" id="n2726"><span style="color:red" id="n2727">Я́</span>же би́сера от
Боже́ственныя мо́лнии, Христа́ ро́ждши, / страсте́й
мои́х мглу и прегреше́ний смуще́ние, / Чи́стая,
разжени́ све́том Твоея́ све́тлости.</p>

<p class="MsoNormal" id="n2728"><span style="color:red" id="n2729">Я</span>зы́ков Жда́ние
Иа́ков, из Тебе́ воплоща́емаго / предзря́ше та́йно
у́мными очесы́; / Бо́га, изба́вльшаго нас
хода́тайством Твои́м.</p>

<p class="MsoNormal" id="n2730"><span style="color:red" id="n2731">О</span>скуде́вшим
нача́льником от пле́мене Иу́дова, Пречи́стая, / Сын Твой и
Бог, проше́д Вождь, / над концы́ земны́ми ны́не
вои́стинну воцари́ся.</p>

<h3 id="n2732">Канон преподобнаго Сергия.<br id="n2733">
[Егоже краестрочие сицево:<br id="n2734">
Се́ргия похвали́ти, Бо́же мой, да́руй ми.]<br id="n2735">
Глас 8. Песнь 1.</h3>

<p class="MsoNormal" id="n2736"><span style="color:red" id="n2737">Ирмос:</span> Колесницегони́теля
фарао́ня погрузи́ / чудотворя́й иногда́ / Моисе́йский жезл,
крестообра́зно порази́в / и раздели́в мо́ре, / Изра́иля
же беглеца́, пешехо́дца спасе́, / песнь Бо́гови воспева́юща.</p>

<p class="MsoNormal" id="n2738"><span style="color:red" id="n2739">Х</span>риста́, нас ра́ди
во́лею смири́вшагося да́же до ра́бия о́браза,
подража́в, / возлюби́л еси́ смире́ние / и, зе́льным бде́нием
и моли́твами душегу́бныя стра́сти умертви́в, / на
го́ру безстра́стия возше́л еси́, Се́ргие
пребога́те.</p>

<p class="MsoNormal" id="n2740"><span style="color:red" id="n2741">Я́</span>ко свети́льник
све́та, / твою́ ду́шу сле́зными пото́ки украша́я,
/ и друга́го Исаа́ка подо́бно сам себе́ возне́сл
еси́, преподо́бне, / и се́рдце твое́ Бо́гу
поже́рл еси́.</p>

<p class="MsoNormal" id="n2742"><span style="color:red" id="n2743">И́</span>же во чре́ве
ма́терни трикра́ты проглаше́нием / Тро́ицы служи́тель
показа́лся еси́ / и, Трисо́лнечным све́том озаря́емь,
/ де́монская ополче́ния, я́ко паучи́ну, разори́л еси́,
преблаже́нне Се́ргие.</p>

<p class="MsoNormal" id="n2744"><span style="color:red" id="n2745">Богородичен:</span> Зако́нов
кроме́ есте́ственных родила́ еси́ Законода́вца
Бо́га и Челове́ка бы́вша, / Того́, я́ко Бла́га,
моли́, Всенепоро́чная, / на́ша беззако́ния презре́ти,
вопию́щих всегда́: / пои́м Го́споду, сла́вно бо
просла́вися.</p>

<h4 id="n2746">Другий канон святаго. Глас 1.<br id="n2747">
Песнь 1.</h4>

<p class="MsoNormal" id="n2748"><span style="color:red" id="n2749">Ирмос:</span> Твоя́ победи́тельная
десни́ца / боголе́пно в кре́пости просла́вися, / та бо, Безсме́ртне,
/ я́ко всемогу́щая, проти́вныя сотре́, / Изра́ильтяном
путь глубины́ новосоде́лавшая.</p>

<p class="MsoNormal" id="n2750"><span style="color:red" id="n2751">Л</span>юбо́вию Христо́вою
утверди́лся еси́, преподо́бне, / и яви́лся еси́,
я́ко река́, оби́льно всю зе́млю напая́я сло́вом
уче́ния, / богоблаже́нне Се́ргие, / те́мже па́мять
твою́ любо́вию ублажа́ем.</p>

<p class="MsoNormal" id="n2752"><span style="color:red" id="n2753">Т</span>вое́ю руко́ю бысть
благослове́ние боже́ственным манове́нием: / невла́жная бо
земля́ твое́ю моли́твою во́ду источи́, / ю́же
ны́не почерпа́юще, исцеле́ние прие́млем незави́стно, /
преподо́бне Се́ргие.</p>

<p class="MsoNormal" id="n2754"><span style="color:red" id="n2755">В</span>есь от ю́ности
Бо́гу освяти́лся еси́, / к Нему́ доброде́тельми
приближа́яся, / тле́нная бо, я́же на земли́, оста́вив,
/ Небе́сное обре́л еси́ бога́тство.</p>

<p class="MsoNormal" id="n2756"><span style="color:red" id="n2757">Богородичен:</span> Ра́дуйся,
благода́ти исто́чниче; / ра́дуйся, ле́ствице и две́ре
Небе́сная; / ра́дуйся, све́щниче и ста́мно злата́я, и
горо́ несеко́мая, / Я́же Жизнода́вца Христа́
ми́ру родила́ еси́.</p>

<p class="MsoNormal" id="n2758"><span style="color:red" id="n2759">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n2760">Песнь 3.</h3>

<p class="MsoNormal" id="n2761"><span style="color:red" id="n2762">Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания
Твоего́.</p>

<p class="MsoNormal" id="n2763"><span style="color:red" id="n2764">Т</span>ле́нную мою плоть и
сме́ртную, Всечи́стая Богома́ти, / из чре́ва Твоего́
несказа́нно прие́м Благи́й / и обезтле́нив сию́,
ве́чне Себе́ связа́л есть.</p>

<p class="MsoNormal" id="n2765"><span style="color:red" id="n2766">Б</span>о́га воплоща́ема
из Тебе́ зря́ще, Де́во, / ужаса́хуся стра́хом
ли́цы а́нгельстии / и я́ко Ма́терь Бо́жию
немо́лчными пе́сньми Тя почита́ют.</p>

<p class="MsoNormal" id="n2767"><span style="color:red" id="n2768">У</span>жасе́ся, го́ру
у́мную ви́дев Тя, проро́к Дании́л, / из Нея́же
Ка́мень отсече́ся кроме́ рук / и де́монская ка́пища,
Богома́ти, кре́пко сокруши́.</p>

<p class="MsoNormal" id="n2769"><span style="color:red" id="n2770">Н</span>е мо́жет сло́во Тя
челове́ческое, / ниже́ язы́к, Де́во, похвали́ти
досто́йно: / из Тебе́ бо без се́мене Жизнода́вец Христо́с
воплоти́тися, Пречи́стая, благоволи́.</p>

<p class="MsoNormal" id="n2771">&nbsp;</p>

<p class="MsoNormal" id="n2772"><span style="color:red" id="n2773">Ин. Ирмос:</span> Утвержде́й в нача́ле
Небеса́ ра́зумом / и зе́млю на вода́х основа́вый, / на
ка́мени мя, Христе́, за́поведей Твои́х утверди́, / я́ко
несть свят па́че Тебе́, / Еди́не Человеколю́бче.</p>

<p class="MsoNormal" id="n2774"><span style="color:red" id="n2775">Б</span>лаги́х о́браз
тебе́ дав твои́м ученико́м, / и привле́кл еси́
мно́ги ду́ши во спасе́ние, отлучи́вшихся мирска́го
пристра́стия, / и́же утеше́ние улучи́ша ра́йскаго
наслажде́ния.</p>

<p class="MsoNormal" id="n2776"><span style="color:red" id="n2777">Я́</span>ко добропло́дная
ма́слина в дому́ Бо́жии, блаже́нне, процве́л
еси́, / и еле́ем умаща́я ду́ши, любо́вию тя
пою́щих, преблаже́нне Се́ргие, / и ве́рою Христу́
вопию́щих: / несть свят па́че Тебе́, Человеколю́бче.</p>

<p class="MsoNormal" id="n2778"><span style="color:red" id="n2779">С</span>тра́сти
душетле́нныя успи́л еси́ бо́дренными бде́нии,
блаже́нне, и сих ра́ди в черто́г Небе́сный всели́лся
еси́, / прие́м, богому́дре Се́ргие, благода́ть
исцеле́ний.</p>

<p class="MsoNormal" id="n2780"><span style="color:red" id="n2781">Богородичен:</span> Херуви́мов
и Серафи́мов превы́шши яви́лася еси́, Богоро́дице: /
Ты бо еди́на прия́ла еси́ невмести́маго Бо́га во
чре́ве Твое́м, Нескве́рная. / Те́мже Тя, вси ве́рнии,
пе́сньми, Чи́стая, ублажа́ем.</p>

<p class="MsoNormal" id="n2782">&nbsp;</p>

<p class="MsoNormal" id="n2783"><span style="color:red" id="n2784">Ин. Ирмос:</span> Еди́не ве́дый
челове́ческаго существа́ не́мощь / и ми́лостивно в не вообра́жся,
/ препоя́ши мя с высоты́ си́лою, / е́же вопи́ти Тебе́,
Святы́й: / одушевле́нный хра́ме неизрече́нныя сла́вы
Твоея́, Человеколю́бче.</p>

<p class="MsoNormal" id="n2785"><span style="color:red" id="n2786">Т</span>ле́нную сла́ву
презре́в, блаже́нне, / нетле́нныя и Боже́ственныя
сла́вы насле́дник бы́ти сподо́бился еси́, / всю бо
попра́в жития́ красоту́, / со А́нгелы в Вы́шних
Боже́ственныя сла́вы наслажда́ешися.</p>

<p class="MsoNormal" id="n2787"><span style="color:red" id="n2788">Р</span>а́лом
моли́твенным, преподо́бне, зе́млю се́рдца твоего́
обнови́в / и сию́ насе́яв се́менем трудо́в
твои́х, / и яви́лся еси́ прекра́сная Сло́ва
пшени́ца, / и дости́гл еси́ незаходи́маго Све́та
селе́ние.</p>

<p class="MsoNormal" id="n2789"><span style="color:red" id="n2790">Д</span>у́ха Свята́го
сия́ньми почте́н, и светоно́сным житие́м украси́лся
еси́, / тре́бующим подава́я неоску́дно / и прие́мля с
любо́вию мона́шествующих чи́ны, о́тче преподо́бне.</p>

<p class="MsoNormal" id="n2791"><span style="color:red" id="n2792">Богородичен:</span> Из Тебе́
прозябе́, Чи́стая, Цвет неувяда́емый, / облагово́нствуя все
челове́чество Боже́ственным ми́ром естества́ Своего́,
/ И́же и Отцу́ Собезнача́льный, из Тебе́ бысть под
ле́том, Де́во Всенепоро́чная.</p>

<p class="MsoNormal" id="n2793"><span style="color:red" id="n2794">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n2795">Ин кондак, глас 8:</h3>

<p class="MsoNormal" id="n2796"><span style="color:red" id="n2797">Я́</span>ко безпло́тным
равножи́тель, / всех преподо́бных превозше́л еси́ / по́стническими
труды́ и бде́нии моли́твенными, му́дре Се́ргие, / тем
восприя́л еси́ от Бо́га исцели́ти неду́ги и прогони́ти
бе́сы, / и того́ ра́ди вопие́м ти: / ра́дуйся,
о́тче преподо́бне Се́ргие.</p>

<h4 id="n2798">Седален, глас 4.<br id="n2799">
Подобен: Вознесы́йся на Крест:</h4>

<p class="MsoNormal" id="n2800"><span style="color:red" id="n2801">Я́</span>ко вои́стинну
тле́нных оста́вив нестоя́нное, / Христу́ от души́
после́довал еси́ / и боле́зньми, и труды́, и зе́льным
воздержа́нием, / я́ко безпло́тен пожи́в, преблаже́нне
Се́ргие, / моли́ Христа́ Бо́га спасти́ся душа́м
на́шим. <span style="color:red" id="n2802">[Дважды.]</span></p>

<p class="MsoNormal" id="n2803"><span style="color:red" id="n2804">Слава, и ныне, Богородичен:</span>
Херуви́мов и Серафи́мов превы́шши еси́, Богоро́дице, /
Небесе́ же и земли́ простра́ннейши, / ви́димыя тва́ри
и неви́димыя яви́лася еси́ преиму́щи / несосу́дным
сосужде́нием: / Его́же бо простра́нствия Небеса́ не
вмеща́ют, / в Твое́й утро́бе вмести́ла еси́,
Чи́стая, / Его́же моли́ спасти́ся рабо́м Твои́м.</p>

<h3 id="n2805">Песнь 4.</h3>

<p class="MsoNormal" id="n2806"><span style="color:red" id="n2807">Ирмос:</span> Христо́с
моя́ си́ла, / Бог и Госпо́дь, / честна́я Це́рковь /
боголе́пно пое́т, взыва́ющи, / от смы́сла чи́ста о
Го́споде пра́зднующи.</p>

<p class="MsoNormal" id="n2808"><span style="color:red" id="n2809">П</span>ое́м, Пречи́стая,
Тя, Всенепоро́чную, и́же Тобо́ю спа́сшиися, / и благоче́стно
пою́ще, взыва́ем: / благослове́нна, Я́же Бо́га,
Присноде́во, ро́ждшая.</p>

<p class="MsoNormal" id="n2810"><span style="color:red" id="n2811">С</span>вет незаходи́мый,
Де́во, родила́ еси́, / су́щим во тьме жития́
Пло́тию светя́щ, Всеблаже́нная, / и пою́щим Тя
ра́дость, Присноде́во, источи́ла еси́.</p>

<p class="MsoNormal" id="n2812"><span style="color:red" id="n2813">Б</span>лагода́ть
процвете́, Зако́н преста́ Тобо́ю, Всесвята́я: / Ты бо,
Чи́стая, родила́ еси́ Го́спода, / подаю́щаго нам,
Присноде́во, оставле́ние.</p>

<p class="MsoNormal" id="n2814"><span style="color:red" id="n2815">М</span>е́ртва мя показа́
са́да вкуше́ние, / Жи́зни же Дре́во, из Тебе́
я́вльшееся, Пречи́стая, воскреси́ / и ра́йския
сла́дости насле́дника мя устро́и.</p>

<p class="MsoNormal" id="n2816">&nbsp;</p>

<p class="MsoNormal" id="n2817"><span style="color:red" id="n2818">Ин. Ирмос:</span> Ты моя́ кре́пость,
Го́споди, / Ты моя́ и си́ла, / Ты мой Бог, Ты мое́ ра́дование,
/ не оста́вль не́дра О́тча / и на́шу нищету́ посети́в.
/ Тем с проро́ком Авваку́мом зову́ Ти: / си́ле Твое́й сла́ва,
Человеколю́бче.</p>

<p class="MsoNormal" id="n2819"><span style="color:red" id="n2820">Д</span>у́ха Пресвята́го храм,
о́тче, был еси́ и жи́зненных вод река́ исполня́ема, / основа́ние
непоколеби́мо Це́ркве, мона́шествующих утвержде́ние, / Се́ргие
досточу́дне.</p>

<p class="MsoNormal" id="n2821"><span style="color:red" id="n2822">П</span>роро́чески
сле́зными ка́плями на всяк день посте́лю омоча́я,
Се́ргие сла́вне, / до́ндеже до конца́ страсте́й пучи́ну
изсуши́л еси́; / те́мже па́мять твою́ почита́ем,
присночестну́ю и свяще́нную.</p>

<p class="MsoNormal" id="n2823"><span style="color:red" id="n2824">Л</span>ице́ Христо́во
лице́м, преподо́бне Се́ргие, зре́ти сподо́бился
еси́, / зерца́лом вои́стину разре́шшимся. / Сие́ бо и
от ми́ра отлучи́ тя к возлю́бленному жела́нию.</p>

<p class="MsoNormal" id="n2825"><span style="color:red" id="n2826">Богородичен:</span> Очище́ние
на́ших да́руй неве́дений, я́ко безгре́шен, / и
умири́ мир Твой, Бо́же, моли́твами Ро́ждшия Тя.</p>

<p class="MsoNormal" id="n2827">&nbsp;</p>

<p class="MsoNormal" id="n2828"><span style="color:red" id="n2829">Ин. Ирмос:</span> Го́ру Тя, благода́тию
Бо́жиею приосене́нную, / прозорли́выма Авваку́м усмотри́в
очи́ма, / из Тебе́ изы́ти Изра́илеву провозглаша́ше Свято́му,
/ во Спасе́ние на́ше и обновле́ние.</p>

<p class="MsoNormal" id="n2830"><span style="color:red" id="n2831">П</span>росвеща́емь
светолу́чными заря́ми, преблаже́нне, / наслажде́ние
Небе́сное прия́л еси́ ра́дуяся, / я́ко вои́стинну
чисте́йший хлеб Творцу́ был еси́, му́дре Се́ргие,
Ему́же взыва́я: / си́ле Твое́й сла́ва, Человеколю́бче.</p>

<p class="MsoNormal" id="n2832"><span style="color:red" id="n2833">С</span>тра́сти
душетле́нныя преше́д и во глубину́ безмо́лвия вшед, / пре́жде
отреше́ния теле́снаго сою́за уме́ршее отроча́
возста́вил еси́ / и па́че наде́жди роди́телю его́
ра́дость сотвори́л еси́. / Тем, удиви́вся, Творцу́
вопия́л еси́: / си́ле Твое́й сла́ва,
Человеколю́бче.</p>

<p class="MsoNormal" id="n2834"><span style="color:red" id="n2835">Д</span>уше́вный ра́зум
впери́в, сла́вне, и чу́вствия окорми́в, му́дре, / святы́ню
благоче́стия су́щим на земли́ возвести́л еси́ к
Небе́сному ше́ствию.</p>

<p class="MsoNormal" id="n2836"><span style="color:red" id="n2837">Богородичен:</span> Ра́дость
Тебе́, Чи́стая, яви́, с Небесе́ прише́д
Архистрати́г, благовести́, рек: / Бог изы́дет Пло́тию из
Тебе́, Де́во Пречи́стая, во спасе́ние любо́вию
пою́щих Тя: / сла́ва си́ле Твое́й, челове́ком
Помо́щнице.</p>

<p class="MsoNormal" id="n2838"><span style="color:red" id="n2839">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n2840">Песнь 5.</h3>

<p class="MsoNormal" id="n2841"><span style="color:red" id="n2842">Ирмос:</span> Бо́жиим
све́том Твои́м, Бла́же, / у́тренюющих Ти ду́ши
любо́вию озари́, молю́ся, / Тя ве́дети, Сло́ве
Бо́жий, / И́стиннаго Бо́га, / от мра́ка грехо́внаго
взыва́юща.</p>

<p class="MsoNormal" id="n2843"><span style="color:red" id="n2844">Ч</span>истото́ю
возсия́вши све́тло, / Боже́ственное пребыва́ние
Влады́ки, Всепе́тая, была́ еси́: / Ты бо еди́на
Ма́ти Бо́жия яви́лася еси́, / во объя́тиих, я́ко
Младе́нца, Сего́ носи́вши.</p>

<p class="MsoNormal" id="n2845"><span style="color:red" id="n2846">Н</span>ося́щи добро́ту
у́мную красне́йшия Твоея́ ду́ши, / Неве́ста
Бо́жия была́ еси́, / запеча́тствована де́вством,
Чи́стая, / и све́том чистоты́ мир просвеща́ющи.</p>

<p class="MsoNormal" id="n2847"><span style="color:red" id="n2848">Д</span>а рыда́ет
собра́ние злочести́вых, / не пропове́дающих Тя я́ве
Чи́стую Богома́терь, / Ты бо врата́ Боже́ственнаго
Све́та яви́лася еси́ нам, / мрак прегреше́ний
разгоня́ющи.</p>

<p class="MsoNormal" id="n2849">&nbsp;</p>

<p class="MsoNormal" id="n2850"><span style="color:red" id="n2851">Ин. Ирмос:</span> Вску́ю мя отри́нул
еси́ / от лица́ Твоего́, Све́те незаходи́мый, / и покры́ла
мя есть чужда́я тьма, окая́ннаго? / Но обрати́ мя и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n2852"><span style="color:red" id="n2853">В</span> поще́ниих
непрекло́нен пребы́л еси́, му́дре, / и до отше́ствия
своего́ храня́ сие́ опа́сно, / и́мже сподо́бился
еси́ я́ве нетле́ннаго блаже́нства.</p>

<p class="MsoNormal" id="n2854"><span style="color:red" id="n2855">О</span>стр ум име́я к
Бо́гу внима́ти, стра́сти душетле́нныя успи́л
еси́, о́тче, / и снопы́ благопло́дия пожа́л еси́,
/ пита́я благоче́стно восхваля́ющия тя, преподо́бне
о́тче Се́ргие.</p>

<p class="MsoNormal" id="n2856"><span style="color:red" id="n2857">С</span>ве́тло житие́
твое́, преподо́бне Се́ргие, и изве́стно всем конце́м
яви́ся, / и боже́ственныя добро́ты испо́лнено, / моли́твами
же, и поще́ньми, и любо́вию, я́же ко Христу́
Человеколю́бцу.</p>

<p class="MsoNormal" id="n2858"><span style="color:red" id="n2859">Богородичен:</span> Тя сте́ну
иму́ще и заступле́нием Твои́м соблюда́еми, / Твое́ю
боже́ственною сла́вою хва́лящеся, Тя ублажа́ем. / Ты бо,
Пречи́стая, душа́м на́шим источа́еши весе́лие и
ра́дование.</p>

<p class="MsoNormal" id="n2860">&nbsp;</p>

<p class="MsoNormal" id="n2861"><span style="color:red" id="n2862">Ин. Ирмос:</span> Бог сый ми́ра,
Оте́ц щедро́т, / Вели́каго Сове́та Твоего́ А́нгела,
/ мир подава́юща, посла́л еси́ нам; / тем богоразу́мия к све́ту
наста́вльшеся, / от но́щи у́тренююще, / славосло́вим Тя, Человеколю́бче.</p>

<p class="MsoNormal" id="n2863"><span style="color:red" id="n2864">О</span>бетша́вшаго
челове́ка я́ве, о́тче, совле́кся еси́ / и, я́ко
скве́рну ри́зу, отве́рг с грехо́вными страстьми́, / в
но́ваго обле́кся еси́, е́же по подо́бию о Христе́,
всече́стне.</p>

<p class="MsoNormal" id="n2865"><span style="color:red" id="n2866">С</span>тра́стныя у́зы
расто́рг высо́ким твои́м равноа́нгельным житие́м / и
свы́ше прии́м чудоде́йствия дарова́ние, / согреше́ний
на́ших очище́ние, Се́ргие, испроси́.</p>

<p class="MsoNormal" id="n2867"><span style="color:red" id="n2868">Богородичен:</span> Кля́тву
Е́вы, всех прама́тере, Твои́м рождество́м, Де́во,
упраздни́ла еси́, / ми́ру благослове́ние возсия́вши
Христа́. / Те́мже Тя, ра́дующеся, язы́ком и се́рдцем
Богоро́дицу и́стинно испове́дающе, велича́ем.</p>

<p class="MsoNormal" id="n2869"><span style="color:red" id="n2870">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n2871">Песнь 6.</h3>

<p class="MsoNormal" id="n2872"><span style="color:red" id="n2873">Ирмос:</span> Жите́йское
мо́ре, / воздвиза́емое зря напа́стей бу́рею, / к
ти́хому приста́нищу Твоему́ прите́к, вопию́ Ти: /
возведи́ от тли живо́т мой, / Многоми́лостиве.</p>

<p class="MsoNormal" id="n2874"><span style="color:red" id="n2875">В</span>ели́кий
преднаписа́ во проро́цех Моисе́й Тя ковче́г, / и
трапе́зу, и све́щник, и ста́мну, обра́зно назна́менуя /
воплоще́ние, е́же из Тебе́, Высоча́йшаго, Ма́ти
Де́во.</p>

<p class="MsoNormal" id="n2876"><span style="color:red" id="n2877">У</span>мерщвля́ется смерть,
упражня́ется и тле́ние Ада́мова осужде́ния, / Плоду́
Твоему́, о Влады́чице, прирази́вшееся: / Жизнь бо родила́
еси́ от тли избавля́ющую пою́щия Тя.</p>

<p class="MsoNormal" id="n2878"><span style="color:red" id="n2879">З</span>ако́н изнемо́же, и
пре́йде сень, / па́че бо ума́ и по́мысла яви́вшейся
мне благода́ти, я́же из Тебе́, Де́во, / Рождество́м
Бо́га и Спа́са, Многопе́тая.</p>

<p class="MsoNormal" id="n2880">&nbsp;</p>

<p class="MsoNormal" id="n2881"><span style="color:red" id="n2882">Ин. Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся, / к Тебе́ бо возопи́х, и услы́ши мя, / Бо́же спасе́ния
моего́.</p>

<p class="MsoNormal" id="n2883"><span style="color:red" id="n2884">П</span>а́мять твою́
творя́щим свяще́нную, о́тче, / не преста́й моля́
Изба́вителя дарова́ти согреше́ний оставле́ние / и
Небе́сное Ца́рство восприя́ти, иде́же глас
пра́зднующих весели́т вся.</p>

<p class="MsoNormal" id="n2885"><span style="color:red" id="n2886">О</span> Христе́
укрепля́емь, / вся кова́рствия лука́ваго тве́рдым
умо́м, Се́ргие, / я́коже сеть, расто́ргнул еси́ / и
пресве́тло свети́ло ми́ру, о́тче, показа́лся
еси́.</p>

<p class="MsoNormal" id="n2887"><span style="color:red" id="n2888">С</span>ве́том
Боже́ственным осия́емь / и со А́нгелы ны́не на
Небесе́х водворя́яся, / помина́й ве́рою чту́щих
па́мять твою́, / преподо́бне Се́ргие приснопа́мятне.</p>

<p class="MsoNormal" id="n2889"><span style="color:red" id="n2890">Богородичен:</span> Возвы́сила
еси́ вои́стинну па́дшее челове́ческое существо́, / и́же
о́бразом Боже́ственным и Отца́ ра́венством, / ви́димым
Сы́ном неизме́нным, Богома́ти, без се́мене во чре́ве
поноси́вши.</p>

<p class="MsoNormal" id="n2891">&nbsp;</p>

<p class="MsoNormal" id="n2892"><span style="color:red" id="n2893">Ин. Ирмос:</span> Из утро́бы Ио́ну
младе́нца изблева́ морски́й зверь, / якова́ прия́т; / в
Де́ву же все́льшееся Сло́во / и Плоть прие́мшее про́йде,
сохра́ншее нетле́нну: / Его́же бо не пострада́ истле́ния,
/ Ро́ждшую сохрани́ неврежде́нну.</p>

<p class="MsoNormal" id="n2894"><span style="color:red" id="n2895">Н</span>ас свы́ше, ста́до
твое́, озаря́еши ми́лостивно, о́тче, / во́инству
благочести́вому побе́ду подая́ моли́твами твои́ми,
возвыша́я рог правосла́вных, / от нас же приими́, а́ще и
ма́лое, приноси́мое тебе́ моле́ние.</p>

<p class="MsoNormal" id="n2896"><span style="color:red" id="n2897">Н</span>а неду́зех
разли́чных исцеле́ния благода́ть тебе́ дарова́ся / и
на ду́сех нечи́стых от Христа́ власть, му́дре, / я́ко
боже́ственный до́блественник, вене́ц прия́л еси́
побе́ды от всех Ца́рствующаго.</p>

<p class="MsoNormal" id="n2898"><span style="color:red" id="n2899">Богородичен:</span> Весь лик проро́ческий,
от Бо́га науче́н, Твое́ провозгласи́ та́инство / несказа́ннаго
Боже́ственнаго зача́тия е́же из Тебе́ Сло́ва,
Ма́ти Де́во: / Ты бо И́стинный нача́льный Свет родила́
еси́.</p>

<p class="MsoNormal" id="n2900"><span style="color:red" id="n2901">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n2902">Кондак, глас 8.<br id="n2903">
Подобен: Взбра́нной Воево́де:</h3>

<p class="MsoNormal" id="n2904"><span style="color:red" id="n2905">Х</span>ристо́вою любо́вию
уязви́вся, преподо́бне, / и Тому́ невозвра́тным
жела́нием после́довав, / вся́кое наслажде́ние плотско́е
возненави́дел еси́ / и, я́ко со́лнце, Оте́честву
твоему́ возсия́л еси́; / тем и Христо́с да́ром
чуде́с обогати́ тя. / Помина́й нас, чту́щих
пресве́тлую па́мять твою́, да зове́м ти: / ра́дуйся,
Се́ргие богому́дре.</p>

<p class="MsoNormal" id="n2906"><span style="color:red" id="n2907">Икос:</span> Ева́нгельский
глас, о́тче, услы́шав, / вся оста́вил еси́ плотска́я
мудрова́ния, / бога́тство же и сла́ву, я́ко прах,
вмени́в, / и на стра́сти, я́ко безпло́тен,
подвиза́вся, / и безпло́тных ликостоя́нием че́сти
сподо́бился еси́. / Ра́зума дарова́ние прия́л
еси́, / е́же и пода́ждь в пе́снех пою́щим ти
си́це: / ра́дуйся, Се́ргие преподо́бне и богоно́се,
Небе́сный челове́че, земны́й А́нгеле; / ра́дуйся,
Ду́ха Свята́го оби́тель; / ра́дуйся, моли́твами
богода́нен дар прие́мый; / ра́дуйся, я́ко пре́жде
рожде́ния проглаше́нием просла́вив Святу́ю Тро́ицу,
Я́же тя просла́ви в жи́зни сей и по сме́рти; /
ра́дуйся, целому́дрия сто́лпе, и́мже вся́ка страсть
попра́ся; / ра́дуйся, я́ко от млады́х ногте́й
после́дствовал еси́ Христу́; / ра́дуйся, притека́ющим
к тебе́ спасе́ния хода́тай; / ра́дуйся, свети́льниче
многосве́тлый, возведы́й ко Христу́ мона́хов
мно́жества; / ра́дуйся, похвало́ Оте́честву твоему́; /
ра́дуйся, проро́чеством укра́шенный, во е́же
прорица́ти, я́ко настоя́щая, бу́дущая; / ра́дуйся,
я́ко моли́твами твои́ми сопроти́внии побежда́ются; /
ра́дуйся, правосла́вному во́инству на́шему похвала́ и
утвержде́ние, / его́же соблюди́ моли́твами твои́ми от
враг ненаве́тно, да зове́м ти: / ра́дуйся, Се́ргие
богому́дре.</p>

<h3 id="n2908">Песнь 7.</h3>

<p class="MsoNormal" id="n2909"><span style="color:red" id="n2910">Ирмос:</span> Росода́тельну
у́бо пещь / соде́ла А́нгел / преподо́бным отроко́м, /
халде́и же опаля́ющее / веле́ние Бо́жие мучи́теля
увеща́ вопи́ти: / благослове́н еси́, Бо́же оте́ц
на́ших.</p>

<p class="MsoNormal" id="n2911"><span style="color:red" id="n2912">Ю́</span>нош трие́х пещь
не опали́, рождество́ прообразу́ющих Твое́, /
Боже́ственный бо огнь, Тебе́ не опали́в, всели́ся в Тя / и
вся научи́ вопи́ти: / благослове́н еси́, Бо́же
оте́ц на́ших.</p>

<p class="MsoNormal" id="n2913"><span style="color:red" id="n2914">Б</span>лажа́т Тебе́
концы́, Всенепоро́чная Ма́ти, я́ко прорекла́
еси́, просвеща́еми светолу́чными сия́нии Твои́ми / и
благода́тию, пою́щии, вопию́т: / благослове́н еси́, Бо́же
оте́ц на́ших.</p>

<p class="MsoNormal" id="n2915"><span style="color:red" id="n2916">П</span>а́губныя у́бо
зу́бы в мя вонзе́ змий лука́внейший, / но ты́я Твой,
Богома́ти, Сын сокруши́, / кре́пость же мне даде́
вопи́ти: / благослове́н еси́, Бо́же оте́ц на́ших.</p>

<p class="MsoNormal" id="n2917"><span style="color:red" id="n2918">О</span>чисти́лище
естества́ Ты еси́, Еди́на Богоблаже́нная: / на ра́мех
бо херуви́мских седя́щаго Бо́га во объя́тиих носи́вши,
вопие́ши: / благослове́н еси́, Бо́же оте́ц
на́ших.</p>

<p class="MsoNormal" id="n2919">&nbsp;</p>

<p class="MsoNormal" id="n2920"><span style="color:red" id="n2921">Ин. Ирмос:</span> Бо́жия снизхожде́ния
/ огнь устыде́ся в Вавило́не иногда́, / сего́ ра́ди о́троцы
в пещи́ ра́дованною ного́ю, / я́ко во цве́тнице, лику́юще,
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n2922"><span style="color:red" id="n2923">В</span> пещи́ искуше́ний
разжже́ния / Боже́ственная благода́ть ороси́ тя,
преподо́бне, / и многосве́тла Тро́ическим жела́нием
показа́, зову́ща: / благослове́н Бог оте́ц на́ших.</p>

<p class="MsoNormal" id="n2924"><span style="color:red" id="n2925">М</span>ир преоби́дев,
сла́вне Се́ргие, / на земли́, я́ко безпло́тен,
пожи́л еси́ / и а́нгельским ликостоя́нием сподо́бился
еси́. / Тем тя ве́рою почита́ем, досточу́дне.</p>

<p class="MsoNormal" id="n2926"><span style="color:red" id="n2927">В</span> приста́нище
ти́хое вшед, богому́дре, / жите́йских пла́ваний
отбе́гл еси́ / и волну́ющимся жите́йскими
спаси́тельное окормле́ние был еси́, воспева́ющим: /
благослове́н Бог оте́ц на́ших.</p>

<p class="MsoNormal" id="n2928"><span style="color:red" id="n2929">Богородичен:</span> Жезл
прорасте́, Де́во, из ко́рене Иессе́ева, /
всеблаже́нный Плод, Цвет нося́щи спаси́тельный / ве́рою
Сы́ну Твоему́ вопию́щим: / отце́в на́ших Бо́же,
благослове́н еси́.</p>

<p class="MsoNormal" id="n2930">&nbsp;</p>

<p class="MsoNormal" id="n2931"><span style="color:red" id="n2932">Ин. Ирмос:</span> Тебе́ у́мную,
Богоро́дице, пещь / разсмотря́ем, ве́рнии, / я́коже бо о́троки
спасе́ три Превозноси́мый, / мир обнови́ во чре́ве Твое́м
всеце́л, / хва́льный отце́в Бог и препросла́влен.</p>

<p class="MsoNormal" id="n2933"><span style="color:red" id="n2934">Д</span>руго́е Не́бо на
земли́ / боже́ственным манове́нием, преблаже́нне,
показа́лся еси́, / воспита́л еси́ слове́сное
ста́до, / я́ко А́нгел живы́й с пло́тию,
богому́дре.</p>

<p class="MsoNormal" id="n2935"><span style="color:red" id="n2936">И</span>му́ще тя к Бо́гу,
ча́да твоя́, кре́пка моли́твенника, блаже́нне, / и
уте́шителя печа́льных, побо́рника же и предста́теля, и
хода́тая благоче́стия, / от вся́ких бед спаса́емся, преподо́бне
Се́ргие.</p>

<p class="MsoNormal" id="n2937"><span style="color:red" id="n2938">Богородичен:</span> Ра́дуйся, чи́стая
Ада́мова Дщи, / из Тебе́ бо произы́де Па́стырь,
обле́кся и́стинно во всего́ мя, челове́ка, /
превозноси́мый за милосе́рдие непости́жное, отце́в Бог
благослове́нный.</p>

<p class="MsoNormal" id="n2939"><span style="color:red" id="n2940">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n2941">Песнь 8.</h3>

<p class="MsoNormal" id="n2942"><span style="color:red" id="n2943">Ирмос:</span> Из пла́мене преподо́бным
ро́су источи́л еси́ / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n2944"><span style="color:red" id="n2945">П</span>озлаще́нною ри́зою
я́коже Цари́цу, / Сын Твой просвети́в заре́ю Ду́ха, / Тебе́
одесну́ю Себе́ поста́ви, Всечи́стая, / Его́же
превозно́сим во вся ве́ки.</p>

<p class="MsoNormal" id="n2946"><span style="color:red" id="n2947">И́</span>же хоте́нием
еди́нем мир водрузи́вый / из пречи́стыя утро́бы Твоея́
Плоть зае́млет, / свы́ше ту́ю назда́ти хотя́, / Его́же
превозно́сим во вся ве́ки.</p>

<p class="MsoNormal" id="n2948"><span style="color:red" id="n2949">С</span>очета́нием Сло́ва
ко мне, челове́ку, / Боже́ственное жили́ще была́ еси́,
Пречи́стая, / просия́вши я́ве де́вства све́тлостию. / Тем
Тя пое́м во вся ве́ки.</p>

<p class="MsoNormal" id="n2950"><span style="color:red" id="n2951">З</span>латоза́рный Тя све́щник
предвообрази́, / прие́мшую несказа́нно Свет непристу́пный, /
зна́нием Свои́м озаря́ющ вся́ческая. / Тем Тя пое́м,
Чи́стая, во вся ве́ки.</p>

<p class="MsoNormal" id="n2952">&nbsp;</p>

<p class="MsoNormal" id="n2953"><span style="color:red" id="n2954">Ин. Ирмос:</span> Седмери́цею пещь
/ халде́йский мучи́тель / богочести́вым неи́стовно разжже́,
/ си́лою же лу́чшею спасе́ны сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n2955"><span style="color:red" id="n2956">С</span>ветоно́сный твой
пра́здник, преблаже́нне Се́ргие, / испо́лни ра́дости и
весе́лия духо́внаго, благоуха́ния же и просвеще́ния / тя
иму́щим засту́пника и пра́вило мона́шествующим.</p>

<p class="MsoNormal" id="n2957"><span style="color:red" id="n2958">М</span>оли́твою
непреста́нною к Бо́гу восте́кл еси́ / и отту́ду
Трисо́лнечными сия́нии озари́лся еси́, / на враги́
боре́ния поста́вив, приводя́ по́стников собо́ры
но́вым житие́м, Христу́ вопию́щим: / де́ти,
благослови́те, свяще́нницы, воспо́йте, лю́дие,
превозноси́те Его́ во ве́ки.</p>

<p class="MsoNormal" id="n2959"><span style="color:red" id="n2960">В</span> поще́ниих
кре́пкое, в моли́твах неле́ностное / терпе́ние в
искуше́ниих, Се́ргие, на земли́ показа́л еси́,
зовы́й: / де́ти, благослови́те, свяще́нницы,
воспо́йте, лю́дие, превозноси́те Его́ во ве́ки.</p>

<p class="MsoNormal" id="n2961"><span style="color:red" id="n2962">Богородичен:</span>
Богороди́тельнице Чи́стая, ду́ши моея́ я́звы
грехо́вныя и собла́зны очи́сти, / ко исто́чником
примеша́ющи, я́же из ребр Рождества́ Твоего́, и́же от
них поте́кшим струя́м; / к Тебе́ бо взыва́ю, и к Тебе́
прибега́ю, и Тя призыва́ю, Богоблагода́тную.</p>

<p class="MsoNormal" id="n2963">&nbsp;</p>

<p class="MsoNormal" id="n2964"><span style="color:red" id="n2965">Ин. Ирмос:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ Де́вы, /
в Ню́же вни́де утро́бу. / Тем, воспева́юще, воспое́м: /
да благослови́т тварь вся Го́спода / и превозно́сит во вся ве́ки.</p>

<p class="MsoNormal" id="n2966"><span style="color:red" id="n2967">П</span>риле́жно пою́ще
мо́лим тя: / моли́ся, преподо́бне, побе́ды дарова́ти
на враги́ во́инству на́шему, / и Це́ркви благоле́пие,
и ми́ру мир.</p>

<p class="MsoNormal" id="n2968"><span style="color:red" id="n2969">Д</span>у́ха Свята́го
благода́ть в тя всели́ся, / лука́вых духо́в прогони́теля
соде́ла, / мона́шествующих же наста́вника показа́,
зову́щих: / благослови́те, вся тварь, Го́спода, и
превозноси́те Его́ во ве́ки.</p>

<p class="MsoNormal" id="n2970"><span style="color:red" id="n2971">Т</span>рисо́лнечным
све́том издале́ча сия́я, / твои́м певце́м свет
да́руй и спасе́ние и ми́ру мир, / в твое́й па́мяти,
преподо́бне о́тче, зову́щим: / да благослови́т вся тварь
Го́спода и превозно́сит Его́ во ве́ки.</p>

<p class="MsoNormal" id="n2972"><span style="color:red" id="n2973">Богородичен:</span> И́же
а́нгельскими пе́сньми Прославля́емый, / бога́тное
Сло́во нас ра́ди обнища́, / Тя Ма́терь, добро́ту
Иа́ковлю, Благослове́нная, избра́в. / Те́мже, воспева́юще,
пое́м: / да благослови́т тварь вся Го́спода и превозно́сит
Его́ во ве́ки.</p>

<p class="MsoNormal" id="n2974"><span style="color:red" id="n2975">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n2976">Песнь 9.</h3>

<p class="MsoNormal" id="n2977"><span style="color:red" id="n2978">Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни
а́нгельстии взира́ти; / Тобо́ю же, Всечи́стая, яви́ся челове́ком
/ Сло́во воплоще́нно, / Его́же велича́юще, / с Небе́сными
во́и Тя ублажа́ем.</p>

<p class="MsoNormal" id="n2979"><span style="color:red" id="n2980">З</span>везда́, сия́ющи
заря́ми Божества́ от Иа́кова, / от мра́ка содержи́мым
возсия́ Тобо́ю, Всечи́стая, / Христо́с Бог, Сло́во
воплоще́нно, / И́мже просвеща́еми, с Небе́сными во́и
Тя ублажа́ем.</p>

<p class="MsoNormal" id="n2981"><span style="color:red" id="n2982">У</span>крепи́вся си́лою
Твое́ю и благода́тию, / Тебе́ песнь усе́рдно от
се́рдца возложи́х; / но сию́ приими́, Де́во
Чи́стая, / благода́ть воздаю́щи Твою́ многосве́тлую / от
нетле́нных сокро́вищ, Богоблаже́нная.</p>

<p class="MsoNormal" id="n2983"><span style="color:red" id="n2984">П</span>оста́в показа́лася
еси́ я́ве Божества́, / в не́мже ри́зу телесе́
Сло́во истка́, / богосоде́лав, Де́во, мой зрак; / в
него́же обле́кся, вся спасе́ от смы́сла чи́ста Тя
велича́ющия.</p>

<p class="MsoNormal" id="n2985"><span style="color:red" id="n2986">Богородичен:</span> Ме́ртвым
воскресе́ние ны́не дарова́ся Твои́м несказа́нным и
неизрече́нным Рождество́м, / Богоро́дице Всечи́стая: / Жизнь
бо, из Тебе́ Пло́тию обложи́вся, всем возсия́ / и
сме́ртную дря́хлость я́ве разруши́.</p>

<p class="MsoNormal" id="n2987">&nbsp;</p>

<p class="MsoNormal" id="n2988"><span style="color:red" id="n2989">Ин. Ирмос:</span> Ужасе́ся о сем
Не́бо, / и земли́ удиви́шася концы́, / я́ко Бог яви́ся
челове́ком пло́тски / и чре́во Твое́ бысть простра́ннейшее
Небе́с. / Тем Тя, Богоро́дицу, / А́нгелов и челове́к чинонача́лия
велича́ют.</p>

<p class="MsoNormal" id="n2990"><span style="color:red" id="n2991">С</span>ветоявле́ния
духо́внаго испо́лнен быв, преподо́бне Се́ргие, / свети́льник,
сия́я издале́ча, яви́лся еси́, / слове́сныя зари́
нам облиста́я, / и Пребоже́ственныя Тро́ицы жили́ще
показа́лся еси́.</p>

<p class="MsoNormal" id="n2992"><span style="color:red" id="n2993">В</span>ои́стинну тя
вели́ка учи́теля, му́дре Се́ргие, Росси́йским
страна́м Христо́с дарова́, / нело́жным правле́нием
пра́вяща оте́чество свое́ / и уче́ния сладча́йша
ме́да излива́юща, / и́хже, я́ко от окри́на, и мы,
ве́рнии, почерпа́ем незави́стно.</p>

<p class="MsoNormal" id="n2994"><span style="color:red" id="n2995">Д</span>ушетле́нныя
стра́сти победи́в, / я́ко па́стырь и́стинный,
упа́сл еси́ слове́сное Христо́во ста́до, / е́же
вы́ну благода́тию Ду́ха, я́ко цве́ты ра́йския,
пита́я, преподо́бне.</p>

<p class="MsoNormal" id="n2996"><span style="color:red" id="n2997">Богородичен:</span> Псалмы́ Тя
воспева́ем, Обра́дованная, / и немо́лчно Ти, е́же
ра́дуйся, вопие́м: / Ты бо источи́ла еси́ всем
ра́дование.</p>

<p class="MsoNormal" id="n2998">&nbsp;</p>

<p class="MsoNormal" id="n2999"><span style="color:red" id="n3000">Ин. Ирмос:</span> О́браз чи́стаго
Рождества́ Твоего́ / огнепали́мая купина́ показа́ неопа́льная,
/ и ны́не на нас напа́стей свире́пеющую угаси́ти, мо́лимся,
пещь, / да Тя, Богоро́дице, / непреста́нно велича́ем.</p>

<p class="MsoNormal" id="n3001"><span style="color:red" id="n3002">Л</span>юбо́вию
Христо́вою, му́дре, просвеща́емь и доброде́тельми
облиста́емь, / не оскверни́л еси́ души́ твоея́
добро́ту, / ко отце́м же преста́вился еси́ в до́брей
ста́рости / и Бо́гу со А́нгелы, Се́ргие, предстои́ши.</p>

<p class="MsoNormal" id="n3003"><span style="color:red" id="n3004">О</span>чи́сти на́ша
согреше́ния, Сло́ве, и просвети́ о́чи серде́чныя, / е́же
чи́сто зре́ти Твою́ све́тлость Боже́ственнаго
светоли́тия, / моли́твами Твоего́ уго́дника Се́ргия, /
да Тя вси велича́ем.</p>

<p class="MsoNormal" id="n3005"><span style="color:red" id="n3006">Богородичен:</span> О,
стра́ннаго Твоего́ чудесе́! / Ты бо, Де́во
Богоро́дице, / та́инство, пре́жде веко́в и родо́в
сокрове́нное в Бо́зе, вся созда́вшем, / ро́ждши Бо́га
Сло́ва несказа́нно, яви́лася еси́.</p>

<p class="MsoNormal" id="n3007"><span style="color:red" id="n3008">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n3009">Светилен:</h3>

<p class="MsoNormal" id="n3010"><span style="color:red" id="n3011">П</span>роцве́л еси́,
я́ко фи́никс, Дави́дски, о́тче, / и оби́тель
яви́лся еси́ Ду́ха Всесвята́го, / И́же сла́вна тя
вселе́нней показа́, / о нас непреста́нно Христа́
моли́, / почита́ющих ве́рою пречестну́ю па́мять
твою́, / преподо́бне Се́ргие. <span style="color:red" id="n3012">[Дважды.]</span></p>

<p class="MsoNormal" id="n3013"><span style="color:red" id="n3014">Слава, и ныне, Богородичен:</span>
Тя пе́сньми немо́лчными ублажа́ем, Де́во, / я́ко от
Тро́ицы Еди́наго родила́ еси́, Богоро́дице, / и
но́сиши на боже́ственных объя́тиих / Пребога́тое
Сло́во, Невра́щное и Неизме́нное.</p>

<h3 id="n3015">На хвалитех стихиры на 4, глас 4.<br id="n3016">
Подобен: Зва́нный свы́ше:</h3>

<p class="MsoNormal" id="n3017"><span style="color:red" id="n3018">Е</span>гда́ Боже́ственное
зва́ние / на́йде на тя, пребога́те, / тогда́ все
плотско́е мудрова́ние / ду́ху повину́л еси́, / поще́ния
страда́ньми утверди́вся, / и я́ко злато, в горни́ле
искуше́но, сия́я, яви́лся еси́. / Прия́телище был
еси́ Ду́ха Пресвята́го, / собра́в мона́шествующих
мно́жества / и уче́нии твои́ми, я́ко не́коею
небовосхо́дную ле́ствицею, / на высоту́ доброде́телей
возводя́. / Помина́й нас, Се́ргие, чту́щих па́мять
твою́, / спасти́ и просвети́ти ду́ши на́ша. <span style="color:red" id="n3019">[Дважды.]</span></p>

<p class="MsoNormal" id="n3020"><span style="color:red" id="n3021">В</span>озсия́ днесь
пресве́тлая / и всепра́зднственная па́мять твоя́,
пресла́вне Се́ргие, / созыва́ющи многочи́сленное
по́стников сосло́вие / и преподо́бных ликостоя́ния, / в
не́йже А́нгели сла́вят / в Тро́ице покланя́емаго
Бо́га на́шего, / челове́цы же, притека́ющии / к
свяще́нней ра́це моще́й твои́х, / исцеле́ния
да́ры прие́млют; / и тя венча́вшаго / Христа́
прославля́ем, Спа́са душ на́ших.</p>

<p class="MsoNormal" id="n3022"><span style="color:red" id="n3023">Б</span>огоно́се и
преблаже́нне / о́тче Се́ргие, / ты проро́чески / посте́лю
слеза́ми измыва́л еси́, / не дал еси́ сна твои́м
очесе́м, / ни ве́ждом дрема́ния, / серде́чное жела́ние
е́же ко Христу́ явля́я, / Его́же измла́да
возлюби́в, / вся́кия доброде́тели вид испра́вил еси́. /
Те́мже тя ублажа́ем, / Христа́ велича́юще, / тя
просла́вльшаго.</p>

<p class="MsoNormal" id="n3024"><span style="color:red" id="n3025">Слава, глас 2:</span>
Преподо́бне о́тче, / измла́да воздержа́нию прилежа́в,
пости́вся, / орга́н был еси́ Свята́го Ду́ха. / Тем и
чуде́с дарова́ния прие́м, / челове́ки научи́л
еси́ преоби́дети маловре́менная. / Ны́не же
неизрече́нным све́том све́тле сия́еши, / просвети́
на́ша мы́сли хода́тайством твои́м, / му́дре
Се́ргие.</p>

<p class="MsoNormal" id="n3026"><span style="color:red" id="n3027">И ныне, Богородичен:</span> Все
упова́ние мое́ на Тя возлага́ю, / Ма́ти Бо́жия, / сохрани́
мя под кро́вом Твои́м.</p>

<p class="MsoNormal" id="n3028"><span style="color:red" id="n3029">Славословие великое. И отпуст.</span></p>

<h2 id="n3030"><a name="_НА_ЛИТУРГИИ_31" id="n3031"></a>НА ЛИТУРГИИ</h2>

<p class="MsoNormal" id="n3032"><span style="color:red" id="n3033">Блаженна перваго канона святаго,
песнь 3-я на 4, и втораго, песнь 6-я на 4.</span></p>

<h3 id="n3034">Тропарь святаго, глас 4:</h3>

<p class="MsoNormal" id="n3035"><span style="color:red" id="n3036">И́</span>же доброде́телей
подви́жник, / я́ко и́стинный во́ин Христа́ Бо́га,
/ на стра́сти вельми́ подвиза́лся еси́ в жи́зни
вре́менней, / в пе́ниих, бде́ниих же и поще́ниих
о́браз быв твои́м ученико́м, / те́мже и всели́ся в тя
Пресвяты́й Дух, / Его́же де́йствием све́тло укра́шен
еси́; / но, я́ко име́я дерзнове́ние ко Святе́й
Тро́ице, / помина́й ста́до, е́же собра́л еси́
му́дре, / и не забу́ди, я́коже обеща́лся еси́, / посеща́я
чад твои́х, / Се́ргие, преподо́бне о́тче наш.</p>

<h4 id="n3037">Кондак, глас 8.<br id="n3038">
Подобен: Взбра́нной Воево́де:</h4>

<p class="MsoNormal" id="n3039"><span style="color:red" id="n3040">Х</span>ристо́вою любо́вию
уязви́вся, преподо́бне, / и Тому́ невозвра́тным
жела́нием после́довав, / вся́кое наслажде́ние
плотско́е возненави́дел еси́ / и, я́ко со́лнце,
Оте́честву твоему́ возсия́л еси́; / тем и Христо́с
да́ром чуде́с обогати́ тя. / Помина́й нас, чту́щих
пресве́тлую па́мять твою́, да зове́м ти: / ра́дуйся,
Се́ргие богому́дре.</p>

<h3 id="n3041">Прокимен, глас 4:</h3>

<p class="MsoNormal" id="n3042"><span style="color:red" id="n3043">Ч</span>естна́ пред Го́сподем
/ смерть преподо́бных Его́. <span style="color:red" id="n3044">Стих:</span> Что возда́м
Го́сподеви о всех, я́же воздаде́ ми?</p>

<h3 id="n3045">Апостол к Галатом, зачало 213.</h3>

<p class="MsoNormal" id="n3046"><span style="color:red" id="n3047">Б</span>ра́тие, плод духо́вный
есть любы́, ра́дость, мир, долготерпе́ние, бла́гость, милосе́рдие,
ве́ра, кро́тость, воздержа́ние: на таковы́х несть зако́на.
А и́же Христо́вы суть, плоть распя́ша со страстьми́ и похотьми́.
А́ще живе́м ду́хом, ду́хом и да хо́дим. Не быва́им
тщесла́вни, друг дру́га раздража́юще, друг дру́гу зави́дяще.
Бра́тие, а́ще и впаде́т челове́к в не́кое прегреше́ние,
вы духо́внии исправля́йте такова́го ду́хом кро́тости: блюды́й
себе́, да не и ты искуше́н бу́деши. Друг дру́га тяготы́
носи́те, и та́ко испо́лните зако́н Христо́в. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="font-size:8.0pt;color:red" id="n3048">Гал 5:22–6: 2</span></p>

<h3 id="n3049">Аллилуиа, глас 6.</h3>

<p class="MsoNormal" id="n3050"><span style="color:red" id="n3051">Стих:</span> Блаже́н муж, боя́йся
Го́спода, в за́поведех Его́ восхо́щет зело́. <span style="color:red" id="n3052">Стих:</span> Си́льно на земли́ бу́дет се́мя
Его́, род пра́вых благослови́тся.</p>

<h3 id="n3053">Евангелие Луки, зачало 24.</h3>

<p class="MsoNormal" id="n3054"><span style="color:red" id="n3055">В</span>о вре́мя о́но, ста
Иису́с на ме́сте ра́вне, и наро́д учени́к Его́, и
мно́жество мно́го люде́й от всея́ Иуде́и и Иерусали́ма,
и помо́рия Ти́рска и Сидо́нска, и́же приидо́ша послу́шати
Его́ и исцели́тися от неду́г свои́х, и стра́ждущии от дух
нечи́стых, и исцеля́хуся. И весь наро́д иска́ше прикаса́тися
Ему́, я́ко си́ла от Него́ исхожда́ше, и исцеля́ше
вся. И той возве́д о́чи свои́ на ученики́ своя́, глаго́лаше:
блаже́ни ни́щии ду́хом, я́ко ва́ше есть Ца́рствие
Бо́жие. Блаже́ни, а́лчущии ны́не, я́ко насы́титеся.
Блаже́ни, пла́чущии ны́не, я́ко возсмее́теся. Блаже́ни
бу́дете, егда́ возненави́дят вас челове́цы, и егда́ разлуча́т
вы и поно́сят, и пронесу́т и́мя ва́ше я́ко зло, Сы́на
Челове́ческаго ра́ди. Возра́дуйтеся в той день и взыгра́йте:
се бо мзда ва́ша мно́га на небеси́. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="font-size:8.0pt;color:red" id="n3056">Лк. 6, 17 – 23</span></p>

<h3 id="n3057">Причастен:</h3>

<p class="MsoNormal" id="n3058"><span style="color:red" id="n3059">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n3060">А</span>ллилу́иа, <span style="color:red" id="n3061">трижды.</span></p>

<p class="MsoNormal" id="n3062">&nbsp;</p>

<p class="MsoNormal" id="n3063">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n3064"><br clear="all" style="page-break-before:always" id="n3065">
</span>

<div class="WordSection6" id="n3066">

<p class="MsoNormal" align="right" style="text-align:right" id="n3067"><span style="color:
red" id="n3068">Месяца сентября в 26-й день</span></p>

<h1 id="n3069"><a name="_Ref359095663" id="n3070"></a><a name="_СВЯТАГО_АПОСТОЛА_И" id="n3071"></a>СВЯТАГО АПОСТОЛА
И ЕВАНГЕЛИСТА<br id="n3072">
ИОАННА БОГОСЛОВА</h1>

<h2 id="n3073"><a name="_НА_МАЛЕЙ_ВЕЧЕРНИ_14" id="n3074"></a>НА МАЛЕЙ ВЕЧЕРНИ</h2>

<h3 id="n3075">На Го́споди воззва́х, стихиры: глас 2.<br id="n3076">
Подобен: Егда́ от Дре́ва:</h3>

<p class="MsoNormal" id="n3077"><span style="color:red" id="n3078">П</span>рииди́те, прему́дрости
глубину́ / и правосла́вных догма́тов списа́теля, / ве́рнии,
пе́сньми боже́ственными днесь венча́им, / Иоа́нна сла́внаго
и возлю́бленнаго, / сей бо возгреме́, е́же в нача́ле бе Сло́во.
/ Отону́дуже громогла́сен показа́ся, / я́ко благове́стие
ми́ру просия́в, / многому́дренне, приснопа́мятный. <span style="color:red" id="n3079">[Дважды.]</span></p>

<p class="MsoNormal" id="n3080"><span style="color:red" id="n3081">В</span>ои́стинну ты яви́лся
еси́ и́стинен друг, / напе́рсник вели́к Учи́телю Христу́.
/ На пе́рси бо возле́г, / отону́дуже поче́рпл еси́
прему́дрости догма́ты, / и́миже обогаща́еши о́крест
всю зе́млю, / я́ко богоглаго́льник Бо́жий. / Те́мже и
содержа́щи сия́, / кра́сная Христо́ва Це́рковь /
ны́не ра́дующися весели́тся.</p>

<p class="MsoNormal" id="n3082"><span style="color:red" id="n3083">Р</span>а́дуйся, Богосло́ве,
и́стинно, / ра́дуйся, Ма́тере Госпо́дни сы́не вселюбе́зне,
/ ты бо предстоя́ при Кресте́ Христо́ве, / Боже́ственный
слы́шал еси́ глас Влады́ки: / се ны́не Ма́ти твоя́,
/ к тебе́ возопи́вшаго. / Отону́дуже досто́йно тя вси, /
я́ко апо́стола Христо́ва вели́каго и возлю́бленнаго, /
ублажа́ем.</p>

<p class="MsoNormal" id="n3084"><span style="color:red" id="n3085">Слава, глас 2. Самогласен: </span>Апо́столов
верх, богосло́вия трубу́, / духо́внаго воево́ду, вселе́нную
Бо́гу покори́вшаго, / прииди́те, ве́рнии, ублажи́м Иоа́нна
приснопа́мятнаго, / от земли́ преселя́ющагося и земли́ не
отступа́ющаго, / но живу́ща и жду́ща стра́шное Влады́ки
Второ́е Прише́ствие, / е́же неосужде́нно сре́сти нам
испроси́, / люби́миче, таи́нниче, Христо́в напе́рсниче,
/ любо́вию соверша́ющим па́мять твою́.</p>

<p class="MsoNormal" id="n3086"><span style="color:red" id="n3087">И ныне, Богородичен.</span></p>

<h3 id="n3088">На стиховне стихиры, глас 1.<br id="n3089">
Подобен: Всехва́льнии му́ченицы:</h3>

<p class="MsoNormal" id="n3090"><span style="color:red" id="n3091">Б</span>огосло́ве сла́вне,
/ твои́ми боже́ственными уче́нии / и чуде́с явле́ньми
/ пре́лести отгна́л еси́ мглу всю / и лю́ди просвети́л
еси́ / к зна́нию и́стинныя ве́ры. / И ны́не моли́
дарова́ти душа́м на́шим мир / и ве́лию ми́лость.</p>

<p class="MsoNormal" id="n3092"><span style="color:red" id="n3093">Стих:</span> <b id="n3094">Во всю зе́млю
изы́де веща́ние их / и в концы́ вселе́нныя глаго́лы
их.</b></p>

<p class="MsoNormal" id="n3095"><span style="color:red" id="n3096">И</span>оа́нне всему́дре,
/ Христо́в люби́миче при́сный, / к пло́ти любве́ мя
избавля́я, / Влады́це всех, боже́ственными твои́ми мольба́ми
водружи́, / де́тельми благоче́стия, / и моли́ся пода́ти
ми / оставле́ние прегреше́ний / и ве́лию ми́лость.</p>

<p class="MsoNormal" id="n3097"><span style="color:red" id="n3098">Стих:</span> <b id="n3099">Небеса́ пове́дают
сла́ву Бо́жию, / творе́ние же руку́ Его́ возвеща́ет
твердь.</b></p>

<p class="MsoNormal" id="n3100"><span style="color:red" id="n3101">Б</span>огови́дче всесвяще́нне,
/ страсте́й и бед изба́ви / и от неду́г и скорбе́й благохва́лящия
тя, / и почита́ющия любо́вию, / и ве́рно притека́ющия, / и
к покро́ву твоему́ боже́ственному приходя́щия / и умоли́
дарова́ти душа́м на́шим мир / и ве́лию ми́лость.</p>

<p class="MsoNormal" id="n3102"><span style="color:red" id="n3103">Слава, глас 2:</span>
Богосло́ве де́вственниче, / учениче́ возлю́бленне Спа́сов,
/ моли́твами твои́ми нас спаса́й, мо́лимся, от вся́каго
вре́да, / я́ко твое́ есмы́ ста́до.</p>

<p class="MsoNormal" id="n3104"><span style="color:red" id="n3105">И ныне, Богородичен:</span> Все упова́ние
мое́ на Тя возлага́ю, / Ма́ти Бо́жия, / сохрани́ мя
под кро́вом Твои́м.</p>

<h3 id="n3106">Тропарь, глас 2:</h3>

<p class="MsoNormal" id="n3107"><span style="color:red" id="n3108">А</span>по́столе, Христу́ Бо́гу
возлю́бленне, / ускори́ изба́вити лю́ди безотве́тны: /
прие́млет тя припа́дающа / И́же па́дша на пе́рси Прие́мый.
/ Его́же моли́, Богосло́ве, / и належа́щую мглу язы́ков
разгна́ти, / прося́ нам ми́ра и ве́лия ми́лости.</p>

<p class="MsoNormal" id="n3109"><span style="color:red" id="n3110">Слава, и ныне, Богородичен воскресен:
</span>Вся па́че смы́сла, / вся пресла́вная Твоя́, Богоро́дице,
та́инства, / чистоте́ запеча́танной и де́вству храни́му,
/ Ма́ти позна́лася еси́ нело́жна, / Бо́га ро́ждши
И́стиннаго; / Того́ моли́ спасти́ся душа́м на́шим.</p>

<h2 id="n3111"><a name="_НА_ВЕЛИЦЕЙ_ВЕЧЕРНИ_28" id="n3112"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n3113"><span style="color:red" id="n3114">Стихологисуем, </span>Блаже́н
муж, <span style="color:red" id="n3115">первый антифон.</span></p>

<h3 id="n3116">На Го́споди воззва́х: стихиры на 8, глас 1.<br id="n3117">
Подобен: Небе́сных чино́в:</h3>

<p class="MsoNormal" id="n3118"><span style="color:red" id="n3119">З</span>ри́тель неизрече́нных
открове́ний / и сказа́тель вы́шних Бо́жиих тайн, / сын
Зеведе́ев, / написа́в нам Христо́во Ева́нгелие, / богосло́вити
Отца́ и Сы́на и Ду́ха Свята́го, / научи́л есть. <span style="color:red" id="n3120">[Трижды.]</span></p>

<p class="MsoNormal" id="n3121"><span style="color:red" id="n3122">Б</span>огодви́жимая цевни́ца
Небе́сных пе́ний, / тайнопи́сец сый, / богосказа́нная уста́,
пе́ние пе́сней пое́т красно́, / устне́ бо движа́,
я́ко стру́ны, / я́коже бряца́ло язы́к движа́, / мо́лится
спасти́ся нам. <span style="color:red" id="n3123">[Трижды.]</span></p>

<p class="MsoNormal" id="n3124"><span style="color:red" id="n3125">Г</span>ромогла́сным твои́м
язы́ком / извеща́я Бо́жия му́дрости / сокрове́нное сло́во,
Бо́гу возлю́бленне, / зове́ши при́сно, движа́ устна́ми
ча́сто, / е́же в нача́ле бе Сло́во. / И науча́еши вся́каго
челове́ка к зна́нию Бо́га. <span style="color:red" id="n3126">[Дважды.]</span></p>

<p class="MsoNormal" id="n3127"><span style="color:red" id="n3128">Слава, глас 2. Самогласен: </span>Сы́на
гро́мова, основа́ние Боже́ственных слове́с, / нача́льника
богосло́вия / и пропове́дника пе́рвейшаго и́стины догма́тов
Бо́жия му́дрости, / возлю́бленнаго Иоа́нна и де́вственника,
/ челове́ческий род по до́лгу благопохва́лим: / сей бо непреста́нно
в себе́ име́я Боже́ственное, / е́же в нача́ле бе, рече́,
Сло́во, / а́бие же ко Отцу́ неразлу́чное, / и ра́вное
по сих О́тча Существа́, / показу́я нам Собо́ю правосла́вие
Святы́я Тро́ицы: / Соде́теля же су́ща со Отце́м и
жизнь нося́ща, / и Свет И́стинный Того́жде показа́ нам. / О
чудесе́ ужа́снаго и ве́щи мудри́тельныя! / Я́ко полн
сый любве́, / полн бысть и богосло́вия, / сла́вою, и че́стию,
и ве́рою / основа́тель сый чи́стыя на́шея ве́ры, / ея́же
ра́ди получи́м ве́чная блага́я в День Су́дный.</p>

<p class="MsoNormal" id="n3129"><span style="color:red" id="n3130">И ныне, Богородичен:</span> Пре́йде
сень зако́нная, / благода́ти прише́дши, / я́коже бо
купина́ не сгара́ше опаля́ема, / та́ко Де́ва
родила́ еси́ / и Де́ва пребыла́ еси́. / Вме́сто
столпа́ о́гненнаго, / пра́ведное возсия́ Со́лнце: /
вме́сто Моисе́я, Христо́с, / Спасе́ние душ на́ших.</p>

<p class="MsoNormal" id="n3131"><span style="color:red" id="n3132">Вход. Прокимен дне. Чтения три.</span></p>

<h3 id="n3133">Соборнаго послания Иоаннова чтение.</h3>

<p class="MsoNormal" id="n3134"><span style="color:red" id="n3135">В</span>озлю́бленнии, а́ще
се́рдце на́ше не за́зрит нам, дерзнове́ние и́мамы к Бо́гу.
И Его́же а́ще про́сим, прие́млем от Него́: я́ко
за́поведи Его́ соблюда́ем и уго́дная пред Ним твори́м.
И сия́ есть за́поведь Его́, да ве́руем во и́мя Сы́на
Его́, Иису́са Христа́, и лю́бим друг дру́га, я́коже
дал есть за́поведь нам. И соблюда́яй за́поведи Его́ в Нем
пребыва́ет, и Той в нем, и о сем разуме́ем, я́ко пребыва́ет
в нас, от Ду́ха, Его́же дал есть нам. Возлю́бленнии, не вся́кому
ду́ху ве́руйте, но искуша́йте ду́хи, а́ще от Бо́га
суть, я́ко мно́зи лжепроро́цы изыдо́ша в мир. О сем познава́йте
ду́ха Бо́жия и ду́ха ле́стча. Всяк дух, и́же испове́дует
Иису́са Христа́, во пло́ти прише́дша, от Бо́га есть. И
всяк дух, и́же не испове́дует Иису́са Христа́, во пло́ти
прише́дша, от Бо́га несть, и сей есть анти́христов, его́же
слы́шасте, я́ко гряде́т, и ны́не в ми́ре есть уже́.
Вы от Бо́га есте́, ча́дца, и победи́сте тех, я́ко бо́лий
есть, И́же в вас, не́жели и́же в ми́ре. Они́ от ми́ра
суть, се́го ра́ди от ми́ра глаго́лют, и мир тех послу́шает.
Мы от Бо́га есмы́, и́же зна́ет Бо́га, послу́шает
нас и и́же несть от Бо́га, не послу́шает нас.</p>

<p class="MsoNormal" align="right" style="text-align:right" id="n3136"><span style="font-size:
8.0pt;color:red" id="n3137">1 Ин 3:21 – 4:6</span></p>

<h3 id="n3138">Соборнаго послания Иоаннова чтение.</h3>

<p class="MsoNormal" id="n3139"><span style="color:red" id="n3140">В</span>озлю́бленнии, а́ще
си́це возлюби́л есть нас Бог, и мы до́лжни есмы́ друг дру́га
люби́ти. Бо́га никто́же нигде́же ви́де. А́ще друг
дру́га лю́бим, Бог в нас пребыва́ет и любы́ Его́
соверше́нна есть в нас. О сем разуме́ем, я́ко в Нем пребыва́ем
и Той в нас, я́ко от Ду́ха Своего́ дал есть нам. И мы ви́дехом
и свиде́тельствуем, я́ко Оте́ц посла́ Сы́на Спаси́теля
ми́ру. И́же а́ще испове́сть, я́ко Иису́с есть Сын
Бо́жий, Бог в нем пребыва́ет и той в Бо́зе. И мы позна́хом
и ве́ровахом, любо́вь ю́же и́мать Бог в нас. Бог Любы́
есть, и пребыва́яй в любви́ в Бо́зе пребыва́ет, и Бог в нем
пребыва́ет.</p>

<p class="MsoNormal" align="right" style="text-align:right" id="n3141"><span style="font-size:
8.0pt;color:red" id="n3142">1 Ин 4:11–16</span></p>

<h3 id="n3143">Соборнаго послания Иоаннова чтение.</h3>

<p class="MsoNormal" id="n3144"><span style="color:red" id="n3145">В</span>озлю́бленнии, а́ще
кто рече́т, я́ко люблю́ Бо́га, а бра́та своего́
ненави́дит, лож есть, и́бо не любя́й бра́та своего́,
его́же ви́де, Бо́га, Его́же не ви́де, ка́ко мо́жет
люби́ти? И сию́ за́поведь и́мамы от Него́, да любя́й
Бо́га, лю́бит и бра́та своего́. Всяк ве́руяй, я́ко
Иису́с есть Христо́с, от Бо́га рожде́н есть; и всяк, любя́й
Ро́ждшаго, лю́бит и Рожде́ннаго из Него́. О сем ве́мы,
я́ко лю́бим ча́да Бо́жия, егда́ Бо́га лю́бим,
и за́поведи Его́ соблюда́ем. Сия́ бо есть любы́ Бо́жия,
да за́поведи Его́ соблюда́ем, и за́поведи Его́ тя́жки
не суть. Я́ко всяк рожде́нный от Бо́га побежда́ет мир, и
сия́ есть побе́да побе́ждшая мир, ве́ра на́ша. Кто
есть побежда́яй мир? То́кмо ве́руяй, я́ко Иису́с есть
Сын Бо́жий?</p>

<p class="MsoNormal" align="right" style="text-align:right" id="n3146"><span style="font-size:
8.0pt;color:red" id="n3147">1 Ин 4:20 – 5:5</span></p>

<h3 id="n3148">На литии стихира храма.<br id="n3149">
Таже апостола. Глас 1.</h3>

<p class="MsoNormal" id="n3150"><span style="color:red" id="n3151">Германово:</span> Ре́ки богосло́вия
из честны́х твои́х уст / истеко́ша, Апо́столе, / из ни́хже
Це́рковь Бо́жия напая́ема, / покланя́ется правосла́вно
Тро́ице Единосу́щней, / Ю́же и ны́не моли́, Иоа́нне
Богосло́ве, / утверди́ти и спасти́ ду́ши на́ша.</p>

<p class="MsoNormal" id="n3152"><span style="color:red" id="n3153">Андрея Пирра: </span>Сад чистоты́,
ми́ро благово́ния / па́ки возсия́ нам в прису́щем пра́зднице,
/ возопи́ти к нему́: / возлеги́й на пе́рси Влады́чня /
и одожди́в сло́во ми́ру, Иоа́нне Апо́столе, / Де́ву
сохрани́вый, я́ко зе́ницу о́ка, / испроси́ нам от Христа́
ве́лию ми́лость.</p>

<p class="MsoNormal" id="n3154"><span style="color:red" id="n3155">У</span>чениче́ Спа́сов, /
де́вственниче и богосло́ве, / тебе́, я́ко де́вственнику,
/ Де́ву и Богоро́дицу, / Христо́с Бог распина́емь предаде́,
/ и Сию́ сохрани́л еси́ я́ко зе́ницу о́ка. / Тем моли́
спасти́ся душа́м на́шим.</p>

<p class="MsoNormal" id="n3156"><span style="color:red" id="n3157">Я́</span>ко неизрече́нных
та́ин самови́дец, / воззва́л еси́, вопия́, / Преве́чное
Сло́во в нача́ле бы́ти к Бо́гу / и Того́ бы́ти Бо́га,
/ Иоа́нне Апо́столе, / напе́рсниче Христо́в и дру́же
при́сный, / Тро́ицы сла́досте, / Ефе́са и Па́тма
утвержде́ние непоколеби́мо, / на́ша же по́мощь, /
моли́ся, Богосло́ве всеблаже́нне, / от злочести́вых враго́в,
чу́вственных и мы́сленных, / изба́витися лю́дем, / па́мять
твою́ при́сно соверша́ющим ве́рно.</p>

<p class="MsoNormal" id="n3158"><span style="color:red" id="n3159">Слава, глас 4:</span> Возле́г
на пе́рси Учи́теля Христа́ / на ве́чери Госпо́дни, возлю́бленне
учениче́, / отту́ду позна́л еси́ неизрече́нная / и
Небе́сный всем возгреме́л еси́ глас: / в нача́ле бе Сло́во,
/ и Сло́во бе к Бо́гу, / и Бог бе Сло́во, / Свет И́стинный,
просвеща́яй вся́каго челове́ка в мир гряду́щаго, /
Христо́с Бог и Спас душ на́ших.</p>

<p class="MsoNormal" id="n3160"><span style="color:red" id="n3161">И ныне, Богородичен, глас тойже: </span>Со
Отце́м и Ду́хом славосло́вимый Сын, / в вы́шних от Херуви́мов,
/ первозда́ннаго назда́ти хотя́й, / всего́ Себе́ Сама́го
истощи́ неизрече́нно / во утро́бе Твое́й, Богоро́дице
Всепе́тая, / и из Тебе́ возсия́в, просвети́ весь мир
Божество́м, / избавля́я идолонеи́стовства, / и в Себе́
обожи́в, / на Небеса́ возведе́ челове́чество, /
Христо́с Бог и Спас душ на́ших.</p>

<h3 id="n3162">На стиховне стихиры, глас 4.<br id="n3163">
Подобен: Зва́нный свы́ше:</h3>

<p class="MsoNormal" id="n3164"><span style="color:red" id="n3165">С</span>ы́на Вы́шняго
богосло́вив, / Отцу́ соприсносу́щна / и Единосу́щественна,
/ Свет из Све́та непреме́нен / и начерта́ние Ипоста́си Роди́телевы,
/ безле́тно возсия́вша и безстра́стно из Него́, / Соде́теля
же и Го́спода всех веко́в, / возлю́бленне, ты пропове́дал еси́
Сего́ ми́ру, / я́ко изве́дша свет из тьмы, / Христа́ Бо́га
на́шего, / Его́же моли́ / спасти́ и просвети́ти ду́ши
на́ша.</p>

<p class="MsoNormal" id="n3166"><span style="color:red" id="n3167">Стих:</span> <b id="n3168">Во всю зе́млю изы́де
веща́ние их / и в концы́ вселе́нныя глаго́лы их.</b></p>

<p class="MsoNormal" id="n3169"><span style="color:red" id="n3170">У</span>те́шителев свет восприе́м,
/ И́мже и просвеща́емь, богосло́вил еси́ / от Отца́
происходя́щаго, / чрез Сы́на же челове́честву явля́ема, / Единоче́стна,
Сопресто́льна и Единосу́щна / су́ща Отцу́ Безнача́льному
же и Бо́жию Сло́ву, / возлю́бленне, всем пропове́дал еси́.
/ Те́мже в пе́снех Тя почита́ем, / я́ко ве́ры боже́ственное
основа́ние, / ю́же незы́бленну соблюда́й / ко Го́споду
моли́твами твои́ми.</p>

<p class="MsoNormal" id="n3171"><span style="color:red" id="n3172">Стих:</span> <b id="n3173">Небеса́ пове́дают
сла́ву Бо́жию, / творе́ние же руку́ Его́ возвеща́ет
твердь.</b></p>

<p class="MsoNormal" id="n3174"><span style="color:red" id="n3175">Н</span>а высоту́ возше́д богосло́вия,
/ научи́лся еси́ неизрече́нным Бо́жиим та́йнам / о еди́ном
Существе́ Божества́, / Сла́ве же еди́ной, / и Ца́рстве,
и Госпо́дстве, / тре́ми Ипоста́сьми разделя́емем при́сно,
/ су́щественно неразде́льнем и соедине́ннем / в неслия́нном
Боже́ственном Еди́нстве; / си́це сла́вя, пропове́дал еси́,
Богосло́ве, / Тро́ицу Неразде́льну, / Ю́же моли́ /
спасти́ и просвети́ти ду́ши на́ша.</p>

<p class="MsoNormal" id="n3176"><span style="color:red" id="n3177">Слава, глас 6. Иоанна монаха: </span>Апо́столе
Христо́в, евангели́сте Богосло́ве, / неизрече́нных таи́нник
быв, / прему́дрости неизглаго́ланная нам возгреме́л еси́
уче́ния, / Е́же в нача́ле бе, уясни́в ве́рным / и е́же
не бе, отложи́в, / ерети́чествующих отрева́я словеса́, / напе́рсник
яви́вся и друг возлю́блен; / я́коже Иса́ия велегла́снейший
/ и Моисе́й Богови́дец, / дерзнове́ние име́я к Бо́гу,
/ приле́жно моли́ся о душа́х на́ших.</p>

<p class="MsoNormal" id="n3178"><span style="color:red" id="n3179">И ныне, Богородичен, глас тойже: </span>Творе́ц
и Изба́витель мой, Пречи́стая, / Христо́с Госпо́дь из Твои́х
ложе́сн проше́д, / в мя Оболки́йся, / пе́рвыя кля́твы Ада́ма
свободи́. / Те́мже Ти, Всечи́стая, / я́ко Бо́жии Ма́тери
же и Де́ве, / вои́стинну вопие́м немо́лчно: / ра́дуйся
А́нгельски, ра́дуйся, Влады́чице, / Предста́тельство и Покро́ве,
/ и Спасе́ние душ на́ших.</p>

<h3 id="n3180">На благословении хлебов<br id="n3181">
тропарь святаго дважды, глас 2:</h3>

<p class="MsoNormal" id="n3182"><span style="color:red" id="n3183">А</span>по́столе, Христу́ Бо́гу
возлю́бленне, / ускори́ изба́вити лю́ди безотве́тны: /
прие́млет тя припа́дающа / И́же па́дша на пе́рси Прие́мый.
/ Его́же моли́, Богосло́ве, / и належа́щую мглу язы́ков
разгна́ти, / прося́ нам ми́ра и ве́лия ми́лости.</p>

<p class="MsoNormal" id="n3184"><span style="color:red" id="n3185">И</span> Богоро́дице Де́во:
<span style="color:red" id="n3186">и чтение.</span></p>

<h2 id="n3187"><a name="_НА_УТРЕНИ_34" id="n3188"></a>НА УТРЕНИ</h2>

<h3 id="n3189">На Бог Госпо́дь:<br id="n3190">
тропарь святаго дважды, глас 2:</h3>

<p class="MsoNormal" id="n3191"><span style="color:red" id="n3192">А</span>по́столе, Христу́ Бо́гу
возлю́бленне, / ускори́ изба́вити лю́ди безотве́тны: /
прие́млет тя припа́дающа / И́же па́дша на пе́рси Прие́мый.
/ Его́же моли́, Богосло́ве, / и належа́щую мглу язы́ков
разгна́ти, / прося́ нам ми́ра и ве́лия ми́лости.</p>

<p class="MsoNormal" id="n3193"><span style="color:red" id="n3194">Слава, и ныне, Богородичен: </span>Вся
па́че смы́сла, / вся пресла́вная Твоя́, Богоро́дице, та́инства,
/ чистоте́ запеча́танной и де́вству храни́му, / Ма́ти позна́лася
еси́ нело́жна, / Бо́га ро́ждши И́стиннаго; / Того́
моли́ спасти́ся душа́м на́шим.</p>

<h3 id="n3195">По 1-м стихословии седален, глас 8.<br id="n3196">
Подобен: Прему́дрости:</h3>

<p class="MsoNormal" id="n3197"><span style="color:red" id="n3198">Т</span>ы сын назва́лся
еси́ Боже́ственнаго гро́ма, / во е́же оглуши́ти
ушеса́ злочести́вых, / и трубы́ сладча́е возгласи́в, о
всему́дре, в пра́вая сердца́ Сло́ва воплоще́ния, / и
я́ко и́скренний друг, на пе́рси возле́гл еси́, /
отону́дуже поче́рп ра́зума явле́ние, / всем
пропове́дал еси́ Отцу́ Собезнача́льнаго, Иоа́нне
Апо́столе, / моли́ся Христу́ Бо́гу прегреше́ний
оставле́ние дарова́ти / пра́зднующим любо́вию святу́ю
па́мять твою́. <span style="color:red" id="n3199">[Дважды.]</span></p>

<p class="MsoNormal" id="n3200"><span style="color:red" id="n3201">Слава, и ныне, Богородичен:</span>
Прему́дрость и Сло́во в Твое́м чре́ве заче́нши
неопа́льно, Ма́ти Бо́жия, / ми́ру родила́ еси́
мир Содержа́щаго / и в объя́тиих име́ла еси́ вся
Содержа́щаго, / Пищеда́теля всех и Творца́ тва́ри. /
Те́мже молю́ Тя, Всесвята́я Де́во, и ве́рою
сла́влю Тя, / изба́витися мне прегреше́ний, / и в День Суда́,
егда́ предста́ти и́мам пред Лице́м Созда́теля
моего́, / Влады́чице Де́во Чи́стая, Твою́ по́мощь
тогда́ пода́ждь ми, / вся бо мо́жеши, ели́ка хо́щеши,
Всепе́тая.</p>

<h3 id="n3202">По 2-м стихословии седален, глас 8.<br id="n3203">
Подобен: Прему́дрости:</h3>

<p class="MsoNormal" id="n3204"><span style="color:red" id="n3205">Г</span>лубину́ ловле́ния
оста́вив, / Креста́ тро́стию вся я́ве в ве́ре
улови́л еси́, я́ко ры́бы, язы́ки, / и́бо, я́коже
тебе́ рече́ Христо́с, / показа́лся еси́ лове́ц
челове́ков, к благоче́стию уловля́я. / Те́мже насе́ял
еси́ и Сло́ва ра́зум во всем Па́тме, / и Ефе́с
приобре́л еси́ слове́сы твои́ми, Богосло́ве
Апо́столе, / моли́ Христа́ Бо́га прегреше́ний
оставле́ние дарова́ти / пра́зднующим любо́вию святу́ю
па́мять твою́. <span style="color:red" id="n3206">[Дважды.]</span></p>

<p class="MsoNormal" id="n3207"><span style="color:red" id="n3208">Слава, и ныне, Богородичен:</span>
Пречи́стая Де́во Ма́ти Бо́жия, / ду́ши моея страсти
лютыя исцели, молю́ся: / и прощение даруй мне моих прегреше́ний, яже
безумне содеях, / ду́шу и тело оскверних окаянный. / Увы мне, что сотворю
в час оный, / внегда А́нгели ду́шу мою́ разлучат от страстнаго
моего́ телесе? / Тогда Помощница мне буди и Предстательница теплейшая: /
Тя бо и́мам надежду, раб Твой.</p>

<h3 id="n3209">Величание:</h3>

<p class="MsoNormal" id="n3210"><span style="color:red" id="n3211">В</span>елича́ем тя, / Апо́столе
Христо́в и Евангели́сте Иоа́нне Богосло́ве, / и чтим
боле́зни и труды́ твоя́, / и́миже труди́лся еси́ /
во благове́стии Христо́ве.</p>

<h3 id="n3212">Псалом избранный.</h3>

<p class="MsoNormal" id="n3213"><span style="font-size:8.0pt;color:red" id="n3214">Лик 1:</span> Небеса́
пове́дают сла́ву Бо́жию, творе́ние же руку́ Его́ возвеща́ет
твердь. <span style="font-size:8.0pt;color:red" id="n3215">2:</span> Испове́дят Небеса́
чудеса́ Твоя́, Го́споди. <span style="font-size:8.0pt;
color:red" id="n3216">1:</span> Вме́сто оте́ц Твои́х бы́ша сы́нове
Твои́. <span style="font-size:8.0pt;color:red" id="n3217">2:</span> Поста́виши я́
кня́зи по всей земли́. <span style="font-size:8.0pt;color:red" id="n3218">1:</span>
Бог бого́в Госпо́дь глаго́ла и призва́ зе́млю. <span style="font-size:8.0pt;color:red" id="n3219">2:</span> От восто́к со́лнца до за́пад
хва́льно И́мя Госпо́дне. <span style="font-size:8.0pt;
color:red" id="n3220">1:</span> Освети́ша мо́лния Его́ вселе́нную, <span style="font-size:8.0pt;color:red" id="n3221">2:</span> возвести́ша Небеса́ пра́вду
Его́, <span style="font-size:8.0pt;color:red" id="n3222">1:</span> и ви́деша вси
лю́дие сла́ву Его́. <span style="font-size:8.0pt;color:red" id="n3223">2:</span>
Кня́зи Иу́довы влады́ки их. <span style="font-size:8.0pt;
color:red" id="n3224">1:</span> Воцари́ся Бог над язы́ки. <span style="font-size:8.0pt;color:red" id="n3225">2:</span> Бог прославля́емь в сове́те
святы́х. <span style="font-size:8.0pt;color:red" id="n3226">1:</span> Ве́лий и стра́шен
есть над все́ми окре́стными Его́. <span style="font-size:8.0pt;
color:red" id="n3227">2:</span> Рцы́те во язы́цех, я́ко Госпо́дь воцари́ся.
<span style="font-size:8.0pt;color:red" id="n3228">1:</span> Возвести́те во язы́цех
сла́ву Его́, во всех лю́дех чудеса́ Его́. <span style="font-size:8.0pt;color:red" id="n3229">2:</span> Во всю зе́млю изы́де веща́ние
их, <span style="font-size:8.0pt;color:red" id="n3230">1:</span> и в концы́ вселе́нныя
глаго́лы их. <span style="font-size:8.0pt;color:red" id="n3231">2:</span> Покори́
лю́ди нам и язы́ки под но́ги на́ша. <span style="font-size:
8.0pt;color:red" id="n3232">1:</span> Ве́лий Госпо́дь наш и ве́лия кре́пость
Его́. <span style="font-size:8.0pt;color:red" id="n3233">2:</span> Той даст си́лу
и держа́ву лю́дем Свои́м: благослове́н Бог.</p>

<p class="MsoNormal" id="n3234"><span style="color:red" id="n3235">Сла́ва, и ны́не:</span> Аллилу́иа,<span style="color:red" id="n3236"> трижды.</span></p>

<h3 id="n3237">По полиелеи седален, глас 8.<br id="n3238">
Подобен: Прему́дрости:</h3>

<p class="MsoNormal" id="n3239"><span style="color:red" id="n3240">В</span>озле́г на пе́рси
Иису́совы, дерзнове́ние получи́л еси́, / я́ко
учени́к вопроша́я: кто есть преда́тель Твой, Го́споди? / И,
я́ко возлю́блену зело́ су́щу, всехва́льне,
хле́бом сего́ я́ве тебе́ показа́. / Те́мже,
я́ко таи́нник неизрече́нных быв, / Сло́ва Воплоще́ния
науча́еши концы́. Богосло́ве Апо́столе, / моли́
Христа́ Бо́га, согреше́ний оставле́ние дарова́ти /
пра́зднующим любо́вию святу́ю па́мять твою́. <span style="color:red" id="n3241">[Дважды.]</span></p>

<p class="MsoNormal" id="n3242"><span style="color:red" id="n3243">Слава, и ныне, Богородичен:</span>
Небе́сную дверь и киво́т, всесвяту́ю го́ру, / све́тлый
о́блак воспои́м, неопали́мую купину́, слове́сный рай,
/ Е́вы воззва́ние, вселе́нныя всея́ вели́кое
сокро́вище, / я́ко спасе́ние в Ней соде́лася ми́ру и
оставле́ние дре́вних согреше́ний. / Сего́ ра́ди
вопие́м Ей: / моли́ся Сы́ну Твоему́ прегреше́ний
оставле́ние дарова́ти / благоче́стно покланя́ющимся
всесвято́му Рождеству́ Твоему́.</p>

<h3 id="n3244">Степенна, 1-й антифон 4-го гласа:</h3>

<p class="MsoNormal" id="n3245"><span style="color:red" id="n3246">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n3247"><span style="color:red" id="n3248">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n3249"><span style="color:red" id="n3250">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n3251">Прокимен, глас 4:</h3>

<p class="MsoNormal" id="n3252"><span style="color:red" id="n3253">В</span>о всю зе́млю изы́де
веща́ние их / и в концы́ вселе́нныя глаго́лы их. <span style="color:red" id="n3254">Стих: </span>Небеса́ пове́дают сла́ву Бо́жию,
творе́ние же руку́ Его́ возвеща́ет твердь.</p>

<p class="MsoNormal" id="n3255"><span style="color:red" id="n3256">Другий прокимен:</span> Вся́кое
дыха́ние / да хва́лит Го́спода. <span style="color:red" id="n3257">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n3258">Евангелие от Иоанна, зачало 67.</h3>

<p class="MsoNormal" id="n3259"><span style="color:red" id="n3260">В</span>о вре́мя о́но, яви́ся
Иису́с ученико́м Свои́м, воста́в от ме́ртвых. И глаго́ла
Си́мону Петру́: Си́моне Ио́нин, лю́биши ли Мя па́че
сих? Глаго́ла Ему́: ей, Го́споди, Ты ве́си, я́ко люблю́
Тя. Глаго́ла ему́: паси́ а́гнцы Моя́. Глаго́ла ему́
па́ки второ́е: Си́моне Ио́нин, лю́биши ли Мя? Глаго́ла
ему́: ей, Го́споди, Ты ве́си, я́ко люблю́ Тя. Глаго́ла
ему́: паси́ о́вцы Моя́. Глаго́ла ему́ тре́тие:
Си́моне Ио́нин, лю́биши ли Мя? Оскорбе́ же Петр, я́ко рече́
ему́ тре́тие, лю́биши ли Мя; и глаго́ла Ему́: Го́споди,
Ты вся ве́си, Ты ве́си, я́ко люблю́ Тя. Глаго́ла ему́
Иису́с: паси́ о́вцы Моя́. Ами́нь, ами́нь, глаго́лю
тебе́, егда́ бе юн, поя́сашеся сам, и хожда́ше, а́може
хотя́ше, егда́ же состаре́ешися и возде́жеши ру́це твои́,
и ин тя поя́шет, и веде́т, а́може не хо́щеши. Сие́ же рече́,
назна́менуя, ко́ею сме́ртию просла́вит Бо́га. И сия́
рек, глаго́ла ему́: иди́ по Мне. Обра́щься же Петр, ви́де
ученика́, его́же любля́ше Иису́с, во след иду́ща, и́же
и возлеже́ на ве́чери на пе́рси Его́, и рече́: Го́споди,
кто есть предая́й Тя? Сего́ ви́дев Петр, глаго́ла Иису́сови:
Го́споди, сей же что? Глаго́ла ему́ Иису́с: а́ще хощу́,
да той пребыва́ет, до́ндеже прииду́, что к тебе́? Ты по Мне
гряди́. Изы́де же сло́во се в бра́тию, я́ко учени́к
той не у́мрет; и не рече́ ему́ Иису́с, я́ко не у́мрет,
но а́ще хощу́ тому́ пребыва́ти, до́ндеже прииду́,
что к тебе́? Сей есть учени́к свиде́тельствуяй о сих, и́же и
написа́ сия́, и вем, я́ко и́стинно есть свиде́тельство
его́. Суть же и и́на мно́га, я́же сотвори́ Иису́с,
я́же а́ще по еди́ному пи́сана быва́ют, ни самому́
мню всему́ ми́ру вмести́ти пи́шемых книг. Ами́нь.</p>

<p class="MsoNormal" align="right" style="text-align:right" id="n3261"><span style="font-size:
8.0pt;color:red" id="n3262">Ин 21:14–25</span></p>

<h3 id="n3263">По 50-м псалме.</h3>

<p class="MsoNormal" id="n3264"><span style="color:red" id="n3265">Слава:</span> Моли́твами
Апо́стола и Евангели́ста Иоа́нна Богосло́ва, /
Ми́лостиве, очи́сти / мно́жества согреше́ний на́ших.</p>

<p class="MsoNormal" id="n3266"><span style="color:red" id="n3267">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n3268"><span style="color:red" id="n3269">Таже, глас 6:</span> Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n3270">И стихира, глас 2:</h3>

<p class="MsoNormal" id="n3271"><span style="color:red" id="n3272">Б</span>огосло́ве
де́вственниче, / учениче́ возлю́бленне Спа́сов, /
моли́твами твои́ми нас спаса́й, мо́лимся, от вся́каго
вреда, / я́ко твое́ есмы́ ста́до.</p>

<p class="MsoNormal" id="n3273"><span style="color:red" id="n3274">Канон Богородицы со ирмосом на 6, и
Апостола оба канона на 8.</span></p>

<h3 id="n3275">Канон Богородицы, глас 2.<br id="n3276">
Песнь 1.</h3>

<p class="MsoNormal" id="n3277"><span style="color:red" id="n3278">Ирмос:</span> Во глубине́
постла́ иногда́ / фараони́тское всево́инство преоруже́нная
си́ла, / вопло́щшееся же Сло́во всезло́бный грех потреби́ло
есть, / препросла́вленный Госпо́дь, / сла́вно бо просла́вися.</p>

<p class="MsoNormal" id="n3279"><span style="color:red" id="n3280">Я́</span>ко кра́сную,
я́ко предо́брую всю, / я́ко непоро́чную в жена́х, /
Бог Тя избра́в, во утро́бу Твою́ всели́ся непоро́чную,
/ Его́же моли́, Всенепоро́чная, поро́ка грехо́в изба́вити
вся пою́щия Тя.</p>

<p class="MsoNormal" id="n3281"><span style="color:red" id="n3282">П</span>сало́мски,
Чи́стая, одесну́ю, я́коже Цари́ца, / от Твоея́
утро́бы возсия́вшаго Царя́ предста́ла еси́, /
Его́же моли́, Всенепоро́чная, / да десна́го
предста́теля пока́жет мя в день воздая́ния, Богоневе́сто.</p>

<p class="MsoNormal" id="n3283"><span style="color:red" id="n3284">П</span>ресо́хшее
естество́ челове́ческое вся́кими безме́стии, /
Ро́ждшая Дождь Небе́сный, вся обнови́ла еси́; / но
молю́ся: и души́ моея́ бразду́ изсо́хшую /
покажи́ плодоно́сну, Богоневе́сто.</p>

<p class="MsoNormal" id="n3285"><span style="color:red" id="n3286">У</span>мертви́вшеся
са́дом ра́зума, / Дре́вом же Жи́зни, Чи́стая, к
жи́зни ве́чной призва́ни бы́хом, / от Тебе́,
Богоро́дице, процве́тшим па́че смы́сла Христо́м
Бо́гом, / Его́же со дерзнове́нием моли́ спасти́ся
душа́м на́шим.</p>

<h4 id="n3287">Канон апостола, егоже краегранесие:<br id="n3288">
Сы́на гро́мова христокра́сно пою́.<br id="n3289">
Феофаново. Глас 2.<br id="n3290">
Песнь 1. Ирмос тойже:</h4>

<p class="MsoNormal" id="n3291"><span style="color:red" id="n3292">Ц</span>а́рство Небе́сное,
блаже́нне, е́же пропове́дал еси́, восприи́м / и
Сло́ву собесе́дник быв Небе́сному, / ве́рующия
честно́му твоему́ пропове́данию и богосло́вию /
твои́ми моли́твами сохрани́.</p>

<p class="MsoNormal" id="n3293"><span style="color:red" id="n3294">К</span>ре́пок смысл
явля́я, / о всех небре́гл еси́ су́щих на земли́ и уз
естества́ / и Сло́ву, всему́дре, слове́сне же и у́мне
сопребыва́я, / от безслове́сия безслове́сне живу́щия
свободи́л еси́.</p>

<p class="MsoNormal" id="n3295"><span style="color:red" id="n3296">Н</span>ебе́сных ра́зум
прии́м богослове́снейше, / Бо́га Сло́ва пропове́дал
еси́: / в нача́ле бе Сло́во, и Сло́во бе к Своему́
Роди́телю, и Бог бе Сло́во, / благовеству́я научи́л еси́.</p>

<p class="MsoNormal" id="n3297"><span style="color:red" id="n3298">Богородичен: </span>Отрокови́ц
боже́ственных лик, / боже́ственнейше в жена́х Тя до́брую
воспева́ют, / Богоро́дице Влады́чице, добро́тами
укра́шену Божества́, / добротвори́тельное бо Сло́во
па́че сло́ва родила́ еси́.</p>

<h4 id="n3299">Другий канон Апостола, егоже краегранесие:<br id="n3300">
Моле́ния боже́ственному таи́ннику несу́.<br id="n3301">
Творение Иосифово. Глас 6. Песнь 1.</h4>

<p class="MsoNormal" id="n3302"><span style="color:red" id="n3303">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь пои́м,
вопия́ше.</p>

<p class="MsoNormal" id="n3304"><span style="color:red" id="n3305">В</span>о глубины́ ду́ха
мы́слию озари́вся, прини́к, / и рождество́ стра́шное
нам я́сно сказа́л еси́, вопия́, Богосло́ве: / в
нача́ле бе Сло́во Бо́жие.</p>

<p class="MsoNormal" id="n3306"><span style="color:red" id="n3307">П</span>риклоня́еми
мно́жеством напа́стей, / и страсте́й, и скорбе́й, и
лю́тых нахожде́ньми, / ве́рою прибега́ем к тебе́,
Богосло́ве, / помо́щник бу́ди рабо́м твои́м.</p>

<p class="MsoNormal" id="n3308"><span style="color:red" id="n3309">Д</span>уш на́ших стра́сти
лю́тыя, / я́ко врач изря́ден, уврачи́в, му́дре, /
ве́чнаго изба́ви ны осужде́ния и огня́ хода́тайством
твои́м.</p>

<p class="MsoNormal" id="n3310"><span style="color:red" id="n3311">Богородичен: </span>Бо́га
заче́ншая, нас ра́ди бы́вшаго Челове́ка, / Того́
умоли́, Чи́стая, / в День Суда́ нас уще́дрити, мно́гая
согреши́вших Ему́.</p>

<p class="MsoNormal" id="n3312"><span style="color:red" id="n3313">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n3314">Песнь 3.</h3>

<p class="MsoNormal" id="n3315"><span style="color:red" id="n3316">Ирмос:</span> Процвела́ есть
пусты́ня, я́ко крин, Го́споди, / язы́ческая неплодя́щая
Це́рковь / прише́ствием Твои́м, / в не́йже утверди́ся
мое́ се́рдце.</p>

<p class="MsoNormal" id="n3317"><span style="color:red" id="n3318">О</span>блече́ся в мя,
челове́ка, / от чре́ва Твоего́ проше́д, Творе́ц,
Всенепоро́чная, / нетле́ния оде́жду да́руя, /
обна́жшемуся мно́гими безме́стии.</p>

<p class="MsoNormal" id="n3319"><span style="color:red" id="n3320">П</span>речестно́е родила́
еси́ Бо́га Сло́во, Влады́чице, / Его́же приле́жно
моли́ уще́дрити смире́нную мою́ ду́шу, /
сла́достей безче́стии се́тующую.</p>

<p class="MsoNormal" id="n3321"><span style="color:red" id="n3322">Я́</span>звы исцели́
ду́ши моея́, Пречи́стая, / и смире́нное се́рдце
мое́, огорче́нное я́дом змии́ным, / де́йственною
Твое́ю лечбо́ю уврачу́й.</p>

<p class="MsoNormal" id="n3323"><span style="color:red" id="n3324">Я́</span>ко Ма́ти,
иму́щи дерзнове́ние, Влады́чице, к Сы́ну Твоему́, /
проси́ по́мощи озло́бленным лю́дем, / беззако́нных же
низложи́ шата́ние.</p>

<p class="MsoNormal" id="n3325">&nbsp;</p>

<p class="MsoNormal" id="n3326"><span style="color:red" id="n3327">Ин. Ирмос тойже.</span></p>

<p class="MsoNormal" id="n3328"><span style="color:red" id="n3329">Т</span>ро́ицы яви́л
еси́ богосло́вным язы́ком твои́м / ю́же па́че
ума́ та́йну, Иоа́нне богоблаже́нне, / в не́йже
утверди́ся мое́ се́рдце.</p>

<p class="MsoNormal" id="n3330"><span style="color:red" id="n3331">Я</span>зы́к твой бысть
Пи́сменника трость, Всесвята́го Ду́ха, / богопи́санно
зна́менующий честно́е твое́ и боже́ственное
Ева́нгелие.</p>

<p class="MsoNormal" id="n3332"><span style="color:red" id="n3333">М</span>у́дрости ты
бе́здну поче́рпл еси́, всему́дре, / возле́г
богому́дренным дерзнове́нием на Прему́дрости Исто́чнице, /
и Сего́ богопропове́дник был еси́.</p>

<p class="MsoNormal" id="n3334"><span style="color:red" id="n3335">Богородичен:</span> Еди́ну
Де́вствующую и Ма́терь чтим, / я́ко спасе́ния
Хода́таицу бы́вшу нам, Всенепоро́чная, / и мир изба́вльшую
моли́твами Твои́ми.</p>

<p class="MsoNormal" id="n3336">&nbsp;</p>

<p class="MsoNormal" id="n3337"><span style="color:red" id="n3338">Ин. Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания Твоего́.</p>

<p class="MsoNormal" id="n3339"><span style="color:red" id="n3340">У</span>мо́м све́тлым и
чи́стым бесе́довав к Сло́ву, Богосло́ве треблаже́нне,
/ тайнонаучи́лся еси́ от Него́ су́щим вы́шше
сло́ва я́ве / и всю тварь просвети́л еси́.</p>

<p class="MsoNormal" id="n3341"><span style="color:red" id="n3342">У</span>з мя изба́ви
лю́тых греха́, треблаже́нне, / любо́вию связу́я мя
Влады́ки и Бо́га, / Его́же возлюби́л еси́ те́пле
и Богосло́в Того́ наре́клся еси́.</p>

<p class="MsoNormal" id="n3343"><span style="color:red" id="n3344">Д</span>а́лся еси́
защи́тник нам, и хода́тай, и изба́витель, / и ко Го́споду
моле́бник, и чуде́с самоде́латель, и исто́чник
исцеле́ний, Богосло́ве. / Те́мже тя почита́ем.</p>

<p class="MsoNormal" id="n3345"><span style="color:red" id="n3346">Богородичен:</span> Егда́
Сло́во, Е́же из Тебе́ воплоти́вшееся неизрече́нно,
Богоро́дице, / на Дре́во вознесе́ся Креста́, /
де́вственнику ученику́, я́ко Де́ву Отрокови́цу,
Тебе́ вручи́.</p>

<p class="MsoNormal" id="n3347"><span style="color:red" id="n3348">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n3349">Седален, глас 8.<br id="n3350">
Подобен: Прему́дрости:</h3>

<p class="MsoNormal" id="n3351"><span style="color:red" id="n3352">П</span>рему́дрости на
пе́рси возле́г и ра́зуму су́щих научи́вся, /
боже́ственно возгреме́л еси́: / в нача́ле бе Сло́во, /
до́бре написа́в пе́рвый безнача́льное рождество́, / и
пропове́дал еси́ всем Сло́ва воплоще́ние. / Те́мже и
язы́ком, я́ко мре́жею, улови́в язы́ки, / благода́тию
Ду́ха изуча́еши концы́ и просвеща́еши чудесы́, /
Богосло́ве Апо́столе, моли́ Христа́ Бо́га грехо́в
оставле́ние дарова́ти / пра́зднующим любо́вию святу́ю
па́мять твою́. <span style="color:red" id="n3353">[Дважды.]</span></p>

<p class="MsoNormal" id="n3354"><span style="color:red" id="n3355">Слава, и ныне, Богородичен:</span> В
напа́сти многоплете́нныя впад от враг ви́димых и
неви́димых, / бу́рею одержи́м безчи́сленных
согреше́ний мои́х; / и я́ко к те́плому Твоему́
заступле́нию и покро́ву моему́, Чи́стая, / ко
приста́нищу притека́ю Твоея́ бла́гости. / Те́мже,
Пречи́стая, из Тебе́ Воплоще́нному безсе́менно /
моли́ся приле́жно о всех рабе́х Твои́х, / непреста́нно
моля́щих Ти ся, Богоро́дице Пречи́стая, / моля́щи Его́
при́сно согреше́ний оставле́ние дарова́ти /
воспева́ющим досто́йно сла́ву Твою́.</p>

<h3 id="n3356">Песнь 4.</h3>

<p class="MsoNormal" id="n3357"><span style="color:red" id="n3358">Ирмос:</span> Прише́л еси́
от Де́вы не хода́тай, ни А́нгел, / но Сам, Го́споди, вопло́щся,
/ и спасл еси́ всего́ мя челове́ка. / Тем зову́ Ти: / сла́ва
си́ле Твое́й, Го́споди.</p>

<p class="MsoNormal" id="n3359"><span style="color:red" id="n3360">К</span>а́плю ми умиле́ния
одожди́, Влады́чице, / отъе́млющи весь се́рдца моего́
вар и печа́ль мою́ / и па́костныя прило́ги отгоня́ющи.</p>

<p class="MsoNormal" id="n3361"><span style="color:red" id="n3362">О</span>ру́жием мя
сла́дости уя́звлена и лежа́ща в ра́нах, / Пречи́стая,
не пре́зри, но исцели́ / копие́м и Кро́вию распе́ншагося
Сы́на Твоего́ и Бо́га на́шего.</p>

<p class="MsoNormal" id="n3363"><span style="color:red" id="n3364">О</span>богати́вшаяся
влады́чеством вся́каго зда́ния, / лю́те мя обнища́вша
благода́ти Боже́ственныя удосто́й, / я́ко да велича́ю
Тя, я́ко благу́ю мою́ Предста́тельницу, Всенепоро́чная.</p>

<p class="MsoNormal" id="n3365"><span style="color:red" id="n3366">В</span>озсия́ из утро́бы
Твоея́, Отрокови́це неискусобра́чная, / О́тчая заря́,
Христо́с, / и просвети́ вселе́нную распина́емь, и
де́монскую тьму потреби́.</p>

<p class="MsoNormal" id="n3367">&nbsp;</p>

<p class="MsoNormal" id="n3368"><span style="color:red" id="n3369">Ин. Ирмос тойже.</span></p>

<p class="MsoNormal" id="n3370"><span style="color:red" id="n3371">С</span>ло́во тя
Богосло́ва досто́йно показа́, / Того́ Божества́
тайнонаучи́в, преизя́щнейше, / и е́же по челове́ку
строе́нию научи́в неизрече́нному.</p>

<p class="MsoNormal" id="n3372"><span style="color:red" id="n3373">У</span>м божестве́н и
де́вственно те́ло стяжа́в, / храм был еси́ живы́й же и
одушевле́нный, сла́вне, / и жили́ще Всепе́тыя Тро́ицы
свяще́ннейшее.</p>

<p class="MsoNormal" id="n3374"><span style="color:red" id="n3375">С</span>ыновство́м
Пречи́стыя Де́вы почествова́лся еси́, / де́вственниче
блаже́нне, и брат показа́лся еси́ Избра́вшему тя, / и
ученика́ Богосло́ва Соверши́вшему.</p>

<p class="MsoNormal" id="n3376"><span style="color:red" id="n3377">Богородичен:</span> Исцеля́я
Е́вы дре́внее преступле́ние, / в Тя, Всенепоро́чную и
Пречи́стую, всели́ся Пребоже́ственный, / всего́ мя,
челове́ка, вообрази́ти па́дша.</p>

<p class="MsoNormal" id="n3378">&nbsp;</p>

<p class="MsoNormal" id="n3379"><span style="color:red" id="n3380">Ин. Ирмос:</span> Христо́с моя́
си́ла, / Бог и Госпо́дь, / честна́я Це́рковь / боголе́пно
пое́т, взыва́ющи, / от смы́сла чи́ста о Го́споде пра́зднующи.</p>

<p class="MsoNormal" id="n3381"><span style="color:red" id="n3382">К</span>а́плями напои́л
еси́ Сло́ва, сла́вне, подсо́лнечную всю, / му́тныя
нече́стия во́ды изсуши́л еси́, благоче́стне: /
сего́ ра́ди тя почита́ем.</p>

<p class="MsoNormal" id="n3383"><span style="color:red" id="n3384">К</span>ре́постию опоя́ши
и держа́вою, молю́ся, / разсла́бленную вся́кими
нанесе́ньми ду́шу мою́, всему́дре, / от нечи́стых
враго́в прибега́ющую в кров твой.</p>

<p class="MsoNormal" id="n3385"><span style="color:red" id="n3386">Х</span>рам быв Боже́ственнаго
Ду́ха, / в хра́ме твое́м боже́ственнем ве́рою
приседя́щия / хра́мы покажи́ Бо́жия, Богосло́ве,
хода́тайством твои́м.</p>

<p class="MsoNormal" id="n3387"><span style="color:red" id="n3388">Богородичен:</span>
Боже́ственный Храм Бо́жий воспои́м, / Святу́ю Де́ву
я́сне вси блажи́м, / обоже́ни бы́вше Е́ю и от
лю́тых избавля́еми.</p>

<p class="MsoNormal" id="n3389"><span style="color:red" id="n3390">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n3391">Песнь 5.</h3>

<p class="MsoNormal" id="n3392"><span style="color:red" id="n3393">Ирмос:</span> Хода́тай Бо́гу
и челове́ком был еси́, Христе́ Бо́же: / Тобо́ю бо, Влады́ко,
к Светонача́льнику, Отцу́ Твоему́ / от но́щи неве́дения
/ приведе́ние и́мамы.</p>

<p class="MsoNormal" id="n3394"><span style="color:red" id="n3395">П</span>уть жи́зни
ро́ждшая, Пречи́стая, / путево́ждствуй мя ны́не на путь
пра́вый, / в безпу́тие и про́пасть лю́тых паде́ний
безслове́сно низринове́ннаго.</p>

<p class="MsoNormal" id="n3396"><span style="color:red" id="n3397">У</span>страни́вся без
ума́ от ра́зума Бо́жия, блу́дно пожи́х, / во
стране́ да́льней страсте́й заблуди́в; / но возврати́,
Де́во Чи́стая, спаси́ Твои́ми мя утеше́ньми.</p>

<p class="MsoNormal" id="n3398"><span style="color:red" id="n3399">В</span>ода́ми Твои́ми
живото́чными напо́й раба́ Твоего́, / пла́менем
сожига́емаго грехо́в и пали́маго прило́ги де́монскими,
/ Де́во Ма́ти Пречи́стая.</p>

<p class="MsoNormal" id="n3400"><span style="color:red" id="n3401">С</span>е во чре́ве,
Богоро́дице Пречи́стая, / Христа́ Бо́га па́че
сло́ва име́ла еси́, я́коже Иса́ия провозгласи́, /
и па́че естества́ Сего́, Богороди́тельница, родила́
еси́.</p>

<p class="MsoNormal" id="n3402">&nbsp;</p>

<p class="MsoNormal" id="n3403"><span style="color:red" id="n3404">Ин. Ирмос тойже.</span></p>

<p class="MsoNormal" id="n3405"><span style="color:red" id="n3406">Н</span>ебе́сный ум,
Богосло́ве, яви́лся еси́ благода́тию, / весь свет быв
е́же к Началосве́ту приближе́нием / и чи́стым твои́м
зре́нием, е́же к Не́му, обожа́емь.</p>

<p class="MsoNormal" id="n3407"><span style="color:red" id="n3408">У</span>мо́м чи́стым и
святы́ми устна́ми, богодохнове́нне, / и пречи́стыми
усты́ твое́ Ева́нгелие пропове́дал еси́ / и
о́бщее спасе́ние всем ве́рным предложи́л еси́.</p>

<p class="MsoNormal" id="n3409"><span style="color:red" id="n3410">С</span>о Христо́м живы́й
от младе́нства, / орга́н благода́ти от Него́ предложе́н
был еси́, / богосло́вии изобуча́емь и Тро́ичестей
сла́ве па́че естества́ науча́емь.</p>

<p class="MsoNormal" id="n3411"><span style="color:red" id="n3412">Богородичен:</span> Глаго́лы
Твоя́ помина́юще, Тя ны́не блажи́м: / Тобо́ю,
Всенепоро́чная, блаже́нство неизрече́нное / и жизнь
нестаре́ющуюся и́стинно прия́хом.</p>

<p class="MsoNormal" id="n3413">&nbsp;</p>

<p class="MsoNormal" id="n3414"><span style="color:red" id="n3415">Ин. Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / И́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n3416"><span style="color:red" id="n3417">Я́</span>ко у́тро,
просия́л еси́ су́щим на земли́, / Восто́к
мы́сленный я́сно пропове́дуя, Апо́столе, ми́ру, / во
Пло́ти прише́дший и многобо́жия тьму разори́вший.</p>

<p class="MsoNormal" id="n3418"><span style="color:red" id="n3419">Б</span>огосло́вии твои́ми
свяще́нными вся́ку напои́л еси́ ду́шу, /
священнопропове́дниче Апо́столе. / Те́мже ти зову́: /
изсо́хшее се́рдце мое́ грехми́, все напо́й.</p>

<p class="MsoNormal" id="n3420"><span style="color:red" id="n3421">У</span>ра́нихся стрела́ми
вра́жиими, / всего́ мя уздра́ви, му́дре, /
предста́тельством твои́м, молю́ся, / и на пути́ мя
Бо́жия упра́ви, при́сно в беззако́ниих заблужда́ема.</p>

<p class="MsoNormal" id="n3422"><span style="color:red" id="n3423">Богородичен:</span> Егда́
предста́ла еси́ со возлю́бленным ученико́м / у Креста́
Сы́на Твоего́, Всенепоро́чная, / стена́ла еси́
пла́чущи, и диви́лася еси́ / Того́, е́же к
челове́ком мно́гому сострада́нию.</p>

<p class="MsoNormal" id="n3424"><span style="color:red" id="n3425">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n3426">Песнь 6.</h3>

<p class="MsoNormal" id="n3427"><span style="color:red" id="n3428">Ирмос:</span> В бе́здне грехо́вней
валя́яся, / неизсле́дную милосе́рдия Твоего́ призыва́ю
бе́здну: / от тли, Бо́же, мя возведи́.</p>

<p class="MsoNormal" id="n3429"><span style="color:red" id="n3430">Н</span>е яви́ мене́
де́моном в ра́дость на суди́щи бу́дущем, Влады́чице, /
но благосе́рдно воззре́вши на мя, / Судию́ и Сы́на
Твоего́ умоли́.</p>

<p class="MsoNormal" id="n3431"><span style="color:red" id="n3432">П</span>о́мыслы прогне́вах
Тя, Го́споди, / и лука́выми и беззако́нными мои́ми
дея́ньми, / в моли́тву привожду́ Ти Ма́терь Твою́, /
уще́дрив, спаси́ мя.</p>

<p class="MsoNormal" id="n3433"><span style="color:red" id="n3434">О</span>сужде́ния изба́ви
мя, Влады́чице, / самоосужде́нна су́ща прегреше́ньми, /
я́ко Судию́ ро́ждшая и Бо́га вся́ческих,
Всепе́тая.</p>

<p class="MsoNormal" id="n3435"><span style="color:red" id="n3436">И</span>ису́са Спа́са
моли́, / Его́же па́че естества́ пло́тию родила́
еси́, Де́во Ма́ти Пречи́стая, / изба́витися от бед
рабо́м Твои́м.</p>

<p class="MsoNormal" id="n3437">&nbsp;</p>

<p class="MsoNormal" id="n3438"><span style="color:red" id="n3439">Ин. Ирмос тойже.</span></p>

<p class="MsoNormal" id="n3440"><span style="color:red" id="n3441">И</span>ису́с, Бог мой и
Госпо́дь, / твою́ чистоту́ прии́м и всесоверше́нную
свя́тость, / бра́та тя, Богосло́ве, прия́т.</p>

<p class="MsoNormal" id="n3442"><span style="color:red" id="n3443">В</span>енча́в свя́то
житие́ твое́, / си́це упова́в, Му́дрости возле́гл
еси́ на пе́рси, сла́вне, / и благода́ть отту́ду
извле́кл еси́.</p>

<p class="MsoNormal" id="n3444"><span style="color:red" id="n3445">В</span>ели́кая и
боже́ственная сия́ния богосло́вия твоего́ / всю
просвети́ша, сла́вне, вселе́нную / и све́том
Трисо́лнечным озари́ша.</p>

<p class="MsoNormal" id="n3446"><span style="color:red" id="n3447">Богородичен:</span> Не́бо
простры́й во́лею, / Не́бо земно́е ино́е
распростре́ Тя, Богома́ти Чи́стая, / и из Тебе́
возсия́в, яви́ся.</p>

<p class="MsoNormal" id="n3448">&nbsp;</p>

<p class="MsoNormal" id="n3449"><span style="color:red" id="n3450">Ин. Ирмос:</span> Жите́йское мо́ре
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
/ Многоми́лостиве.</p>

<p class="MsoNormal" id="n3451"><span style="color:red" id="n3452">Б</span>ысть я́ко трость
скоропи́сца, и́стинно богосло́вный язы́к твой, /
добропи́шущий разуме́ние и́стинное и зако́н, зело́
нове́йший, / на скрижа́лех, Богосло́ве, серде́ц
на́ших.</p>

<p class="MsoNormal" id="n3453"><span style="color:red" id="n3454">У</span>вяди́вый
искоре́нно нече́стия о́трасли, / я́ко возде́латель
всеизря́днейший, / в души́ же мое́й страх Бо́жий
насади́, сла́вне, / доброде́телей благопло́дие
процвета́ющее.</p>

<p class="MsoNormal" id="n3455"><span style="color:red" id="n3456">С</span>ы́на Де́вы тя из
Тоя́ Проше́дый преявле́нно именова́; / с Не́юже
моли́ся, / положе́нием всем сыно́м Бо́жиим бы́ти,
всеприснопа́мятне, / творя́щим благоуго́дная Ему́.</p>

<p class="MsoNormal" id="n3457"><span style="color:red" id="n3458">Богородичен:</span> В подо́бии
Пло́ти позна́ся челове́ком Бог / из Тебе́,
Всепепоро́чная, / Его́же моли́ всегда́ / пло́ти
на́шея мудрова́ния, Всечи́стая, умертви́ти па́губная.</p>

<p class="MsoNormal" id="n3459"><span style="color:red" id="n3460">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n3461">Кондак, глас 2:</h3>

<p class="MsoNormal" id="n3462"><span style="color:red" id="n3463">В</span>ели́чия твоя́,
де́вственниче, кто пове́сть? / То́чиши бо чудеса́, и
излива́еши исцеле́ния, / и мо́лишися о душа́х на́ших,
/ я́ко Богосло́в и друг Христо́в.</p>

<p class="MsoNormal" id="n3464"><span style="color:red" id="n3465">Икос:</span> Высоты́
небе́сныя уве́дети и мо́ря глубины́ испыта́ти
де́рзостно есть и непости́жно, / я́коже бо зве́зды
исчи́слити и примо́рский песо́к невозмо́жно отню́д, /
си́це ниже́ я́же Богосло́вова рещи́ дово́льно: /
толи́цеми того́ венцы́ Христо́с, его́же возлюби́,
венча́, / Ему́же и на пе́рси возле́г и на Та́йней
ве́чери с Ним яде́, / я́ко Богосло́в и друг Христо́в.</p>

<h3 id="n3466">Песнь 7.</h3>

<p class="MsoNormal" id="n3467"><span style="color:red" id="n3468">Ирмос:</span> Богопроти́вное веле́ние
беззако́ннующаго мучи́теля / высо́к пла́мень вознесло́
есть, / Христо́с же простре́ богочести́вым отроко́м ро́су
духо́вную, / сый Благослове́н и Препросла́влен.</p>

<p class="MsoNormal" id="n3469"><span style="color:red" id="n3470">К</span>ре́пость моя́, и
пе́ние, и спасе́ние, и тве́рдое заступле́ние, / и
стена́ непобеди́ма су́щи, Влады́чице, / борю́щия мя
де́моны побори́, / при́сно и́щущия умертви́ти мя.</p>

<p class="MsoNormal" id="n3471"><span style="color:red" id="n3472">Б</span>о́га вопло́щши
де́вственными Твои́ми кровьми́, обожи́ла еси́,
Де́во, челове́чество. / Те́мже молю́ся Тебе́: /
страстьми́ оскверне́ннаго мя и растле́ннаго вра́жиими
кова́рствы / изба́ви моли́твами Твои́ми.</p>

<p class="MsoNormal" id="n3473"><span style="color:red" id="n3474">П</span>ещь прообразова́ше
Рождество́ Твое́, Всенепоро́чная: / о́троки бо не
опали́, я́ко ниже́ ложесна́ Твоя́ Огнь
нестерпи́мый. / Те́мже мо́лим Тя: / изба́ви рабы́
Твоя́ огня́ ве́чнаго.</p>

<p class="MsoNormal" id="n3475"><span style="color:red" id="n3476">П</span>речи́стое
зача́тие, нетле́нное Рождество́ / Ты еди́на показа́ла
еси́, Де́ва пребы́вши: / Бо́га бо зачала́ еси́,
над все́ми Су́щаго, Чи́стая, Челове́ка бы́вша, /
ве́рных на спасе́ние и избавле́ние.</p>

<p class="MsoNormal" id="n3477">&nbsp;</p>

<p class="MsoNormal" id="n3478"><span style="color:red" id="n3479">Ин. Ирмос тойже.</span></p>

<p class="MsoNormal" id="n3480"><span style="color:red" id="n3481">Б</span>оже́ственным сия́я
светоли́тием, / Ду́ха Свята́го я́сно богосло́вил
еси́, / исходя́ща из Безнача́льнаго Отца́ и почива́юща
в Сы́не неотхо́дно, / я́ко Единосу́щна.</p>

<p class="MsoNormal" id="n3482"><span style="color:red" id="n3483">В</span> тебе́, блаже́нне,
положи́ пра́вды Со́лнце селе́ние, / не́бо
приснодви́жимо тя соде́лавый / и богосло́вным твои́м
язы́ком пропове́дуемый Христо́с, / возлю́бленне,
препросла́вленный.</p>

<p class="MsoNormal" id="n3484"><span style="color:red" id="n3485">Г</span>лаго́л твои́х
си́ла, боже́ственное веща́ние изы́де, / всеблаже́нне
досточу́дне, / и преми́рное твое́ Ева́нгелие всю
объя́ше зе́млю / догма́тов вели́чеством.</p>

<p class="MsoNormal" id="n3486"><span style="color:red" id="n3487">Богородичен:</span> Пречи́стое
зача́тие, нетле́нно Рождество́ / Ты еди́на показа́ла
еси́, Де́ва пребы́вши: / Бо́га бо зачала́ еси́,
над все́ми Су́щаго, Чи́стая, Челове́ка бы́вша, /
ве́рных на спасе́ние и избавле́ние.</p>

<p class="MsoNormal" id="n3488">&nbsp;</p>

<p class="MsoNormal" id="n3489"><span style="color:red" id="n3490">Ин. Ирмос:</span> Росода́тельну
у́бо пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n3491"><span style="color:red" id="n3492">Г</span>ром разшуме́вший во вся
концы́ воспои́м, Богосло́ва, / и́мже всяк и́стинно
слух огромле́н взя́тся от земли́ / и велича́ется
Христо́с, всех Творе́ц.</p>

<p class="MsoNormal" id="n3493"><span style="color:red" id="n3494">О</span>бзо́рно до́му
твоего́ благоле́пие вся́ку просвеща́ет мысль, / в
не́мже всегда́ собира́ющеся, боголе́пне пое́м
вся́ческих Творца́ / и благохва́лим тя ве́рно, су́ща
предста́теля на́шего.</p>

<p class="MsoNormal" id="n3495"><span style="color:red" id="n3496">Я́</span>ко звезду́ тя
светлосия́ющую ве́мы, / светоно́сными сия́нии твои́ми
просвеща́тися, учениче́, мо́лимся, Христо́в, /
избавля́ющиися от тьмы страсте́й и напа́стей всера́зных,
хода́тайством твои́м.</p>

<p class="MsoNormal" id="n3497"><span style="color:red" id="n3498">Богородичен:</span>
Благослови́м Тя, Всенепоро́чная, ро́ждшую благослове́ннаго
Го́спода, / благослове́ньми разо́ршаго Бо́жескими
прокля́тое естество́ челове́ческое / и обнови́вшаго ны,
обветша́вшия тле́ю.</p>

<p class="MsoNormal" id="n3499"><span style="color:red" id="n3500">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n3501">Песнь 8.</h3>

<p class="MsoNormal" id="n3502"><span style="color:red" id="n3503">Ирмос:</span> Пещь иногда́ о́гненная
в Вавило́не де́йства разделя́ше, / Бо́жиим веле́нием халде́и
опаля́ющая, / ве́рныя же ороша́ющая, пою́щия: / благослови́те,
вся дела́ Госпо́дня, Го́спода.</p>

<p class="MsoNormal" id="n3504"><span style="color:red" id="n3505">Р</span>евну́й до́брым,
злых удали́вшися / попече́нием Боже́ственных дея́ний, душе
моя́, / моля́щуюся о тебе́ Богома́терь и всех
непосты́дную иму́щи Предста́тельницу, / я́ко
ми́лостиву и человеколюби́ву.</p>

<p class="MsoNormal" id="n3506"><span style="color:red" id="n3507">Р</span>азреши́ла еси́ уз
челове́чество дре́вняго осужде́ния, Богороди́тельнице. /
Те́мже молю́ Тя: / разреши́ всяк соу́з зло́бный
се́рдца моего́, / связа́вши мя, Пречи́стая, Боже́ственною
любо́вию Зижди́теля.</p>

<p class="MsoNormal" id="n3508"><span style="color:red" id="n3509">С</span>ла́вы О́тчую
Зарю́ ро́ждши, Богоро́дице, / безсла́вием прегреше́ний
се́тующее се́рдце мое́ уясни́ / и сла́вы
присносу́щныя покажи́ мя прича́стника, / я́ко да
ве́рою сла́влю Тя.</p>

<p class="MsoNormal" id="n3510"><span style="color:red" id="n3511">Я</span>ви́ся нам из
Тебе́, Богороди́тельнице, пра́вды и́стинное Со́лнце, /
просвеща́я вся́ческая луча́ми Божества́, / вопло́щся
Вы́шний, Его́же песносло́вим.</p>

<p class="MsoNormal" id="n3512">&nbsp;</p>

<p class="MsoNormal" id="n3513"><span style="color:red" id="n3514">Ин. Ирмос тойже.</span></p>

<p class="MsoNormal" id="n3515"><span style="color:red" id="n3516">Я́</span>коже мо́лния
све́тлая проходя́щи, вселе́нней, блаже́нне, яви́лся
еси́, / чистоты́ све́тлостию, де́вства же блиста́нием
/ и благоче́стия догма́ты мир просвеща́я, / возлю́бленне
Христу́ Бо́гу.</p>

<p class="MsoNormal" id="n3517"><span style="color:red" id="n3518">Т</span>е́ло, и ду́шу, и
ум очи́стив, / благовести́л еси́ Небе́сное Христо́во
Ева́нгелие, / и А́нгелом единожи́тель на Небесе́х быв,
зове́ши ны́не: / благослови́те, вся дела́ Госпо́дня,
Го́спода.</p>

<p class="MsoNormal" id="n3519"><span style="color:red" id="n3520">С</span>толп све́тел,
возложе́ние же боже́ственно Небе́снаго хра́ма был
еси́, / и престо́л чу́вствия, и му́дрости прия́телище,
/ богосло́вия орга́н, поя́: / благослови́те, вся дела́
Госпо́дня, Го́спода.</p>

<p class="MsoNormal" id="n3521"><span style="color:red" id="n3522">Богородичен:</span> Да кля́тву
пе́рвую истреби́ши / и сме́ртное осужде́ние дре́вле
прама́тере, / из Де́вы Богома́тере, Сло́ве Бо́жий,
роди́лся еси́, / всем дарова́в безсме́ртие неги́блемо.</p>

<p class="MsoNormal" id="n3523">&nbsp;</p>

<p class="MsoNormal" id="n3524"><span style="color:red" id="n3525">Ин. Ирмос:</span> Из пла́мене преподо́бным
ро́су источи́л еси́ / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n3526"><span style="color:red" id="n3527">Р</span>и́торствующим
язы́ком, блаже́нне, благооби́льствовал еси́ / и
уме́ршия зло́бою вся живоулови́л еси́, / свяще́нную
твою́ прие́мшия про́поведь. / Те́мже тя честву́ем,
я́ко таи́нника неизрече́нных.</p>

<p class="MsoNormal" id="n3528"><span style="color:red" id="n3529">Я́</span>ко ины́й рай
боже́ственный, дом твой показа́ся, / чудесы́, я́коже
цве́ты, всех ду́ши веселя́, Апо́столе, / и страсте́й
прогоня́я злово́ние.</p>

<p class="MsoNormal" id="n3530"><span style="color:red" id="n3531">Б</span>о́же, Бо́же мой,
вонми́ ми / и изба́ви мя от враго́в, на ки́йждо день
находя́щих мне / и смире́нное сокруша́ющих се́рдце
мое́, / име́я моля́щагося Тебе́ боже́ственнаго
ученика́ Твоего́.</p>

<p class="MsoNormal" id="n3532"><span style="color:red" id="n3533">Богородичен:</span> Иису́са
Спа́са, / Его́же воплоти́ла еси́ от чи́стых
крове́й Твои́х, Богора́дованная, / испроси́ уще́дрити
ны, рабы́ Твоя́, / и от ве́чныя му́ки изъя́ти.</p>

<p class="MsoNormal" id="n3534"><span style="color:red" id="n3535">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n3536">Песнь 9.</h3>

<p class="MsoNormal" id="n3537"><span style="color:red" id="n3538">Ирмос:</span> Безнача́льна Роди́теля
Сын, Бог и Госпо́дь, / вопло́щся от Де́вы, нам яви́ся, / омраче́нная
просвети́ти, собра́ти расточе́нная, / тем Всепе́тую Богоро́дицу
велича́ем.</p>

<p class="MsoNormal" id="n3539"><span style="color:red" id="n3540">В</span>куси́в Ада́м от
дре́ва сне́ди неподоба́ющия, / смерть от дре́ва
го́рько обра́; / на Дре́ве пригвозди́вся, Сын Твой,
Пречи́стая, / сла́дость безсме́ртия источи́; / сего́
ра́ди Тя почита́ем.</p>

<p class="MsoNormal" id="n3541"><span style="color:red" id="n3542">Ц</span>ари́ца еси́, /
Царя́ Христа́ и Го́спода, па́че сло́ва ро́ждши, /
разори́вшаго а́дова ца́рства, / Его́же приле́жно
моли́, Отрокови́це, / Вы́шняго Ца́рствия удосто́ити
вся честву́ющия Тя.</p>

<p class="MsoNormal" id="n3543"><span style="color:red" id="n3544">У</span>благости́,
Влады́чице, смире́нное се́рдце мое́, / озло́бленное
сла́достными потопле́ньми, / я́ко Блага́го ро́ждшая и
Блага́я су́щи вся, / и к покая́нию мя благи́х двере́й
введи́.</p>

<p class="MsoNormal" id="n3545"><span style="color:red" id="n3546">М</span>ертв быв, на Кресте́
возноси́мь, сим умори́вый зми́я, / те́мже зову́ Ти: /
умерщвле́нную ду́шу мою́ лука́выми де́лы /
поми́луй, Сло́ве, и оживи́ моли́твами Ро́ждшия Тя.</p>

<p class="MsoNormal" id="n3547">&nbsp;</p>

<p class="MsoNormal" id="n3548"><span style="color:red" id="n3549">Ин. Ирмос тойже.</span></p>

<p class="MsoNormal" id="n3550"><span style="color:red" id="n3551">Н</span>ы́не не в
гада́ниих, но лице́м к лицу́ / сла́дости пото́к
зре́ти удосто́ился еси́, / и реку́ ми́ра, и
исто́чник безсме́ртия, / и́мже ны́не напая́емь, наслажда́ешися
обоже́ния.</p>

<p class="MsoNormal" id="n3552"><span style="color:red" id="n3553">Н</span>азе́мное проси́л
еси́ седа́лище прия́ти от Христа́, / но Он тебе́
пе́рси Своя́ да́рует, / на ня́же возле́г,
Богосло́ве, / тве́рдым и пребыва́ющим седе́нием
до́брым обогати́лся еси́, / апо́столов украше́ние.</p>

<p class="MsoNormal" id="n3554"><span style="color:red" id="n3555">М</span>у́дрости погаси́л
еси́ е́ллинския безбо́жное, / в нача́ле бе Сло́во,
му́дре, провеща́в, / и к Бо́гу бе Сло́во, и и́стинно
Бог бе Сло́во, / И́мже вся бы́ша, ви́димая же и
неви́димая.</p>

<p class="MsoNormal" id="n3556"><span style="color:red" id="n3557">Богородичен:</span> Я́ко
у́тро обрела́ся еси́ у́треннее в нощи́ жития́, /
де́вства заря́ми облиста́ющи, / восто́к Со́лнца
мы́сленнаго пра́вды нам я́вльшая, / Богома́ти
Всечи́стая.</p>

<p class="MsoNormal" id="n3558">&nbsp;</p>

<p class="MsoNormal" id="n3559"><span style="color:red" id="n3560">Ин. Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни А́нгельстии
взира́ти; / Тобо́ю бо, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n3561"><span style="color:red" id="n3562">Ч</span>асо́в и време́н
Госпо́дь, сый Изба́витель, / в преполове́нии дне на Кресте́
ви́сяше / и тебе́ предаде́, я́коже де́вственнику,
блаже́нне, Присноде́ву, / сла́ву неотъе́млему дая́,
е́же велича́ти тя.</p>

<p class="MsoNormal" id="n3563"><span style="color:red" id="n3564">С</span>ый с го́рними
боже́ственными Си́лами / и с ни́ми боже́ственное
восклица́я песнопе́ние, / я́же в дому́ твое́м
свято́м пою́щия и песносло́вящия Преблага́го / спаса́й
хода́тайствы твои́ми честны́ми, Христо́в Апо́столе.</p>

<p class="MsoNormal" id="n3565"><span style="color:red" id="n3566">В</span>е́рою прося́щия тя
спаса́й ны от вся́кия беды́, Богосло́ве блаже́нне, /
ше́ствия на́ша я́же ко Го́споду, ду́хом
направля́я / и путево́ждствуя ны на путь ми́ра, за́поведей
Вседержи́теля.</p>

<p class="MsoNormal" id="n3567"><span style="color:red" id="n3568">Богородичен:</span> Глас
прино́сим Ти благода́рствен, Бо́жии Ма́тери, све́тло и
возопие́м: / ра́дуйся, престо́ле Бо́жий превысоча́йший,
/ ра́дуйся, Све́та о́блаче, / ра́дуйся, раю́,
Е́юже ра́йския сла́дости сподо́бихомся.</p>

<p class="MsoNormal" id="n3569"><span style="color:red" id="n3570">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n3571">Светилен. Подобен: Ду́хом:</h3>

<p class="MsoNormal" id="n3572"><span style="color:red" id="n3573">Я́</span>ко душе́ю
де́вственна тя и те́лом, блаже́нне, Сло́во избра́, /
Богосло́ве де́вственниче, / и Того́ Божества́ чу́дна
показа́ писца́ и слугу́, / и́же и от земли́
преста́вился еси́, не у́мер, / но в Бо́зе жив и
безсме́ртен пребыва́я.</p>

<h4 id="n3574">Слава. Подобен: Жены́, услы́шите:</h4>

<p class="MsoNormal" id="n3575"><span style="color:red" id="n3576">Г</span>ро́мов сын быв,
челове́ком богосло́вил еси́, / е́же в нача́ле бе
Сло́во, Апо́столе Иоа́нне: / возлеги́й бо на пе́рси
ве́рно Влады́ки твоего́ / и отту́ду поче́рп
богосло́вия струи́, / тварь всю напая́еши.</p>

<p class="MsoNormal" id="n3577"><span style="color:red" id="n3578">И ныне, Богородичен:</span> При
Кресте́ Сы́на Твоего́ и Бо́га стоя́щи Всечи́стая
со ученико́м де́вственником, / се, глаго́лет, сын Твой,
услы́ша Созда́вшаго; / ученику́ же: се, глаго́лет,
Ма́ти твоя́. / С ни́мже Тя вси пое́м,
Богороди́тельнице Де́во.</p>

<h3 id="n3579">На хвалитех стихиры, на 4, глас 8.<br id="n3580">
Подобен: О пресла́внаго чудесе́:</h3>

<p class="MsoNormal" id="n3581"><span style="color:red" id="n3582">Б</span>лаже́нне Иоа́нне
всему́дре, / оби́льною теплото́ю Христо́вы любве́ /
мно́жае всех был еси́ ученико́в / люби́мь Всеви́дцу
Сло́ву / и судя́щему пра́выми ме́рами / всей
вселе́нней, / чистоты́ и де́вства добро́тами озари́вся
/ те́лом и по́мыслом, / богоблаже́нне.</p>

<p class="MsoNormal" id="n3583"><span style="color:red" id="n3584">Д</span>е́вства
процвете́ние, / честны́х доброде́телей прия́тное
жили́ще, / му́дрости орга́н, / Ду́ха храм, /
светоно́сная уста́ благода́ти, / Це́ркве светле́йшее
о́ко, / всечестна́го Иоа́нна / пе́сньми духо́вными
ны́не восхва́лим, / я́ко служи́теля Христо́ва.</p>

<p class="MsoNormal" id="n3585"><span style="color:red" id="n3586">Б</span>огосло́вия во́ды,
/ на пе́рси возле́г Му́дрости, / поче́рпл еси́ / и мир
напои́л еси́, / Иоа́нне всеизя́щнейше, / Тро́ицы
ве́дением / мо́ре изсуши́л еси́ безбо́жия, / столп быв
и о́блак одушевле́н, / наставля́я ны к Небе́сному
насле́дию.</p>

<p class="MsoNormal" id="n3587"><span style="color:red" id="n3588">Е</span>вангели́сте
боже́ственне, / благи́х исто́чник, / Ца́рство
недви́жное, жизнь ве́чную, / и ра́дость неизглаго́ланную, /
и зре́ния Боже́ственнаго наслажде́ние, / и богатода́тно
Христо́ва дарова́ния, / ум превосходя́й и челове́ческий
по́мысл, / сы́не гро́мов, / благовеству́яй ми́ру
уясни́л еси́.</p>

<p class="MsoNormal" id="n3589"><span style="color:red" id="n3590">Слава, глас 8. Самогласен: </span>Благове́стниче
Иоа́нне, / равноа́нгельне, де́вственниче, / Богосло́ве,
богонауче́нне, / правосла́вно ми́ру пречи́стое ребро́,
/ Кровь и во́ду источи́вшее, пропове́дал еси́, / и́мже
ве́чную жизнь обрета́ем душа́м на́шим.</p>

<p class="MsoNormal" id="n3591"><span style="color:red" id="n3592">И ныне, Богородичен:</span>
Влады́чице, приими́ моли́твы раб Твои́х / и изба́ви
нас / от вся́кия ну́жды и печа́ли.</p>

<p class="MsoNormal" id="n3593"><span style="color:red" id="n3594">Славословие вели́кое.</span></p>

<p class="MsoNormal" id="n3595"><span style="color:red" id="n3596">По Трисвятом тропарь апо́стола.
Слава, и ныне, Богородичен:</span> Вся па́че смы́сла:</p>

<p class="MsoNormal" id="n3597"><span style="color:red" id="n3598">Ектения, и отпуст. И поем стихиру
самогласну святаго, юже хощет екклисиарх. И исходит иерей с кадилом, предыдущу
ему светильнику, кадит на аналогии икону святаго апостола. И отдав кадило,
стоит одесную страну аналогиа. И приходит игумен ко аналогию, и творит два
поклона, и целует икону святаго апостола. И по целовании един поклон, и взем
стручец на то устроенный, помазует себе от кандила святым елеем крестообразно на
челе своем. И братия подобне целуют икону святаго. Игумен же помазует святым
елеем иереа и прочию братию. По помазании же святаго елеа, поем час 1-й. На 1-м
часе тропарь и кондак апостола. И бывает конечный отпуст.</span></p>

<p class="MsoNormal" id="n3599"><span style="color:red" id="n3600">Сице помазание бывает всегда, и во
вся праздники великих святых, в нихже бывают бдения.</span></p>

<h2 id="n3601"><a name="_НА_ЛИТУРГИИ_32" id="n3602"></a>НА ЛИТУРГИИ</h2>

<p class="MsoNormal" id="n3603"><span style="color:red" id="n3604">Блаженна, от канона 2-го гласа,
песнь 3-я на 4, и 6-го гласа, песнь 6-я на 4.</span></p>

<p class="MsoNormal" id="n3605"><span style="color:red" id="n3606">По входе тропарь храма Христова, и
Богородицы, и апостола. А храмов святых тропари и кондаки не глаголются. По сем
кондак храма Христова. Таже,</span> Сла́ва, <span style="color:red" id="n3607">кондак
апостола.</span> И ны́не, <span style="color:red" id="n3608">храма Богородицы. Аще ли
несть храма Богородицы:</span> И ны́не, <span style="color:red" id="n3609">храма
Христова. Аще ли несть храма Христова, и Богородицы, глаголем тропарь сице: тропарь
апостола.</span> Сла́ва, <span style="color:red" id="n3610">кондак его. </span>И
ны́не, <span style="color:red" id="n3611">П</span>редста́тельство
христиа́н:</p>

<h3 id="n3612">Тропарь апостола, глас 2:</h3>

<p class="MsoNormal" id="n3613"><span style="color:red" id="n3614">А</span>по́столе, Христу́ Бо́гу
возлю́бленне, / ускори́ изба́вити лю́ди безотве́тны: /
прие́млет тя припа́дающа / И́же па́дша на пе́рси Прие́мый.
/ Его́же моли́, Богосло́ве, / и належа́щую мглу язы́ков
разгна́ти, / прося́ нам ми́ра и ве́лия ми́лости.</p>

<h4 id="n3615">Кондак апостола, глас тойже:</h4>

<p class="MsoNormal" id="n3616"><span style="color:red" id="n3617">В</span>ели́чия твоя́,
де́вственниче, кто пове́сть? / То́чиши бо чудеса́, и
излива́еши исцеле́ния, / и мо́лишися о душа́х на́ших,
/ я́ко Богосло́в и друг Христо́в.</p>

<h3 id="n3618">Прокимен, глас 8:</h3>

<p class="MsoNormal" id="n3619"><span style="color:red" id="n3620">В</span>о всю зе́млю изы́де
веща́ние их / и в концы́ вселе́нныя глаго́лы их. <span style="color:red" id="n3621">Стих: </span>Небеса́ пове́дают сла́ву Бо́жию,
творе́ние же руку́ Его́ возвеща́ет твердь.</p>

<h3 id="n3622">Соборнаго послания Иоаннова,<br id="n3623">
зачало 73, от полу.</h3>

<p class="MsoNormal" id="n3624"><span style="color:red" id="n3625">В</span>озлю́бленнии,
Бо́га никто́же нигде́же ви́де. А́ще друг дру́га
лю́бим, Бог в нас пребыва́ет, и любы́ Его́ соверше́нна
есть в нас. О сем разуме́ем, я́ко в Нем пребыва́ем, и Той в нас,
я́ко от Ду́ха Своего́ дал есть нам. И мы ви́дехом и
свиде́тельствуем, я́ко Оте́ц посла́ Сы́на
Спаси́теля ми́ру. И́же а́ще испове́сть, я́ко
Иису́с есть Сын Бо́жий, Бог в нем пребыва́ет, и той в
Бо́зе. И мы позна́хом и ве́ровахом любо́вь, ю́же
и́мать Бог к нам. Бог любы́ есть, и пребыва́яй в любви́, в
Бо́зе пребыва́ет, и Бог в нем пребыва́ет. О сем
соверша́ется любы́ с на́ми, да дерзнове́ние и́мамы в день
су́дный, зане́, я́коже Он есть, и мы есмы́ в ми́ре
сем. Стра́ха несть в любви́, но соверше́нна любы́ вон
изгоня́ет страх, я́ко страх му́ку и́мать, боя́йся же
не соверши́ся в любви́. Мы лю́бим Его́, я́ко Той
пе́рвее возлюби́л есть нас.</p>

<p class="MsoNormal" align="right" style="text-align:right" id="n3626"><span style="font-size:
8.0pt;color:red" id="n3627">1 Ин 4:12–19</span></p>

<h3 id="n3628">Аллилуиа, глас 1.</h3>

<p class="MsoNormal" id="n3629"><span style="color:red" id="n3630">Стих:</span> Испове́дят Небеса́
чудеса́ Твоя́, Го́споди. <span style="color:red" id="n3631">Стих:</span> Бог
прославля́емь в сове́те святы́х.</p>

<h3 id="n3632">Евангелие Иоанна, зачало 61.</h3>

<p class="MsoNormal" id="n3633"><span style="color:red" id="n3634">В</span>о вре́мя о́но,
стоя́ху при Кресте́ Иису́сове Ма́ти Его́, и
сестра́ Ма́тере Его́, Мари́я Клео́пова, и Мари́я
Магдали́на. Иису́с же, ви́дев Ма́терь и ученика́
стоя́ща, его́же любля́ше, глаго́ла Ма́тери
Свое́й: Же́но, се сын Твой. Пото́м глаго́ла ученику́:
се Ма́ти твоя́. И от того́ часа́ поя́т Ю́
учени́к во своя́ си. Сей есть учени́к свиде́тельствуяй о
сих, и́же и написа́ сия́, и вем, я́ко и́стинно есть
свиде́тельство его́. Суть же и и́на мно́га, я́же
сотвори́ Иису́с, я́же а́ще бы по еди́ному пи́сана
бы́ша, ни самому́ мню всему́ ми́ру вмести́ти пи́шемых
книг. Ами́нь.</p>

<p class="MsoNormal" align="right" style="text-align:right" id="n3635"><span style="font-size:
8.0pt;color:red" id="n3636">Ин 19:25–27; 21:24–25</span></p>

<h3 id="n3637">Причастен:</h3>

<p class="MsoNormal" id="n3638"><span style="color:red" id="n3639">В</span>о всю зе́млю изы́де
веща́ние их / и в концы́ вселе́нныя глаго́лы их. / <span style="color:red" id="n3640">А</span>ллилу́иа, <span style="color:red" id="n3641">трижды.</span></p>

<p class="MsoNormal" id="n3642">&nbsp;</p>

<p class="MsoNormal" id="n3643">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n3644"><br clear="all" style="page-break-before:always" id="n3645">
</span>

<div class="WordSection7" id="n3646">

<p class="MsoNormal" align="right" style="text-align:right;text-indent:0in" id="n3647"><span style="color:red" id="n3648">Месяца октября в 1-й день<a name="_Ref139421676" id="n3649"></a></span></p>

<h1 id="n3650"><a name="_ПОКРОВ_ПРЕСВЯТЫЯ_ВЛАДЫЧИЦЫ" id="n3651"></a>ПОКРОВ<br id="n3652">
ПРЕСВЯТЫЯ ВЛАДЫЧИЦЫ НАШЕЯ<br id="n3653">
БОГОРОДИЦЫ И ПРИСНОДЕВЫ МАРИИ</h1>

<h2 id="n3654"><a name="_НА_МАЛОЙ_ВЕЧЕРНИ" id="n3655"></a>НА МАЛЕЙ ВЕЧЕРНИ</h2>

<h3 id="n3656">Стихиры самогласны, глас 1, на 4:</h3>

<p class="MsoNormal" id="n3657"><span style="color:red" id="n3658">Н</span>а Вы́шних Престо́лех
почива́яй Един Бог, / превы́ше земны́х по́дал есть ви́дети
Своему́ уго́днику, / пребоже́ственнеи ру́це моле́бно простира́ющу,
/ о гра́де и о лю́дех моля́щуюся Тебе́, Влады́чице. / Покры́й
и ны́не, Госпоже́, / нас омофо́ром ми́лости Твоея́. <span style="color:red" id="n3659">(2)</span></p>

<p class="MsoNormal" id="n3660"><span style="color:red" id="n3661">Г</span>рад, почита́ющий Тя и по
до́лгу сла́вящий, / покрыва́еши, Пречи́стая, Твои́м омофо́ром
честны́м / от нахожде́ния проти́вных, от гла́да же и тру́са,
и междоусо́бныя бра́ни, / Де́во Неискусобра́чная, Богоневе́сто,
/ челове́ков покро́в и заступле́ние.</p>

<p class="MsoNormal" id="n3662"><span style="color:red" id="n3663">П</span>ала́та одушевле́нная
Христо́ва, / ве́рным же стена́, и покро́в, и держа́ва,
/ Тобо́ю град Твой, Богома́ти, спаса́ется, / Твое́ю по́мощию
правове́рнии венча́ются, / Тобо́ю, хва́лящиися при́сно,
побе́ды на пога́ныя но́сят: / покрыва́еши бо омофо́ром
ми́лости Твоея́.</p>

<p class="MsoNormal" id="n3664"><span style="color:red" id="n3665">Слава, и ныне, глас 6:</span> Прииди́те,
празднолю́бных собори, / Пресвяту́ю Де́ву воспои́м: / днесь
бо А́нгели со святы́ми пра́зднуют / честны́й Покро́в Бо́жия
Ма́тере / и к похвале́нию нас, земны́х, призыва́ют / вопи́ти
непреста́нным гла́сом: / ра́дуйся, Це́ркве чу́дное украше́ние
/ и всему́ ми́ру преди́вный покро́в. / Ра́дуйся, ве́рным
посо́бие на бра́нех и во́ином соблюде́ние; / ра́дуйся,
покро́ве и заступле́ние на́ше: / Тебе́ бо христиа́нский
род непреста́нно блажи́т.</p>

<h3 id="n3666">На стиховне стихиры, глас 2.<br id="n3667">
Подобен: До́ме Евфра́фов:</h3>

<p class="MsoNormal" id="n3668"><span style="color:red" id="n3669">С</span>ла́ва на Небесе́х и
на земли́ весе́лие, / я́ко Цари́ца со все́ми святы́ми
/ за вся ны в це́ркви мо́лится.</p>

<p class="MsoNormal" id="n3670"><span style="color:red" id="n3671">Стих:</span> <b id="n3672">Слы́ши, Дщи, и виждь,
</b><b id="n3673">/ и приклони́ у́хо Твое́.</b></p>

<p class="MsoNormal" id="n3674"><span style="color:red" id="n3675">П</span>рииди́те, ве́рнии,
во святу́ю це́рковь: / та́мо бо Богоро́дица омофо́ром покрыва́ет
лю́ди / от всех напа́стей вра́жиих.</p>

<p class="MsoNormal" id="n3676"><span style="color:red" id="n3677">Стих:</span> <b id="n3678">Лицу́ Твоему́
</b><b id="n3679">/ помо́лятся бога́тии лю́дстии.</b></p>

<p class="MsoNormal" id="n3680"><span style="color:red" id="n3681">П</span>речи́стая Богоро́дице,
/ не забу́ди нас, Твои́х рабо́в, / но за ны моли́ся, ве́рою
пою́щия Тя.</p>

<p class="MsoNormal" id="n3682"><span style="color:red" id="n3683">Слава, и ныне, глас 3:</span> Прииди́те,
вси празднолю́бцы, / честны́й Покро́в Бо́жия Ма́тере ублажи́м:
/ к Сы́ну бо ру́це ми́лостивно простре́, / и святы́м Покро́вом
Ея́ мир огражде́н бысть. / Те́мже усты́ и се́рдцем / и
пе́сньми и пе́нии духо́вными / со все́ми притека́ющими
пра́зднуим све́тло.</p>

<h3 id="n3684">Тропарь, глас 4:</h3>

<p class="MsoNormal" id="n3685"><span style="color:red" id="n3686">Д</span>несь благове́рнии лю́дие
све́тло пра́зднуем, / осеняе́ми Твои́м, Богома́ти, прише́ствием,
/ и к Твоему́ взира́юще пречи́стому о́бразу, уми́льно глаго́лем:
/ покры́й нас честны́м Твои́м Покро́вом / и изба́ви нас
от вся́каго зла, / моля́щи Сы́на Твоего́, Христа́ Бо́га
на́шего, / спасти́ ду́ши на́ша.</p>

<p class="MsoNormal" id="n3687"><span style="color:red" id="n3688">И </span><span style="color:red" id="n3689">отпуст</span><span style="color:red" id="n3690">.</span></p>

<h2 id="n3691"><a name="_НА_ВЕЛИЦЕЙ_ВЕЧЕРНИ_3" id="n3692"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n3693"><span style="color:red" id="n3694">Б</span>лаже́н муж:<span style="color:red" id="n3695"> </span><span style="color:red" id="n3696">антифон</span><span style="color:red" id="n3697"> 1.</span></p>

<h3 id="n3698">Стихиры на 8, глас 1.<br id="n3699">
Подобен: О ди́вное чу́до!</h3>

<p class="MsoNormal" id="n3700"><span style="color:red" id="n3701">О</span> вели́кое заступле́ние
/ печа́льным еси́, Богоро́дице Чи́стая, / ско́рая Помо́щнице,
/ спасе́ние ми́ра и утвержде́ние, / ми́лости пучи́на, Бо́жия
му́дрости исто́чниче, / ми́ру покро́в; / воспое́м, ве́рнии,
све́тлый омофо́р Ея́, / хва́ляще неизрече́нно: / Обра́дованная,
ра́дуйся, с Тобо́ю Госпо́дь, / подая́й ми́ру Тобо́ю
ве́лию ми́лость.<span style="color:red" id="n3702"> (2)</span></p>

<p class="MsoNormal" id="n3703"><span style="color:red" id="n3704">Д</span>и́вный прорече́ Иса́иа:
/ бу́дет бо, рече́, в после́дняя дни / я́ве гора́ Госпо́дня
и дом Госпо́день верху́ горы́; / уви́дехом же, Влады́чице,
/ о Тебе́ и́стинное сбытие́, / го́ры бо и хо́лми украси́шася
многоимени́тыми церква́ми Твои́х пра́здников. / Тем ве́село
вопие́м Ти: / Обра́дованная, ра́дуйся, с Тобо́ю Госпо́дь,
/ подая́й ми́ру Тобо́ю ве́лию ми́лость.</p>

<p class="MsoNormal" id="n3705"><span style="color:red" id="n3706">О</span> чу́дное украше́ние
всем ве́рным еси́, / проро́ческое и́стинное сбытие́, /
апо́столом сла́ва и му́чеником удобре́ние, / де́вству похвала́
и всему́ ми́ру преди́вный покро́в. / Покры́й, Влады́чице,
омофо́ром ми́лости Твоея́ вся лю́ди, вопию́щия: / Обра́дованная,
ра́дуйся, с Тобо́ю Госпо́дь, / подая́й ми́ру Тобо́ю
ве́лию ми́лость.</p>

<h4 id="n3707">Ины стихиры, глас 4.<br id="n3708">
Подобен: Я́ко до́бля:</h4>

<p class="MsoNormal" id="n3709"><span style="color:red" id="n3710">Я́</span>ко Богонасажде́нный
рай / и ме́сто Живо́тнаго дре́ва, напая́емо Ду́хом Святы́м,
/ Тебе́, Богоро́дице, све́дуще, / Творца́ всех ро́ждшую,
/ Живо́тным Хле́бом ве́рныя пита́юща, / Ему́же о нас со
Предте́чею моли́ся, / честны́м омофо́ром покрыва́ющи лю́ди
от вся́кия напа́сти.</p>

<p class="MsoNormal" id="n3711"><span style="color:red" id="n3712">О</span>свяща́ется Не́бо и
земля́, / Це́рковь же све́тится, и лю́дие вси веселя́тся:
/ се бо Ма́ти Бо́жия / со А́нгельскими во́инствы, с Предте́чею
и Богосло́вом, / с проро́ки же и апо́столы, неви́димо вше́дши,
/ за христиа́ны мо́лится Христу́ поми́ловати град и лю́ди,
/ сла́вящия Тоя́ Покро́ва пра́здник.</p>

<p class="MsoNormal" id="n3713"><span style="color:red" id="n3714">Д</span>обро́ту Тя Иа́ковлю
/ и ле́ствицу Небе́сную, / по не́йже Госпо́дь сни́де на
зе́млю, / тех же тогда́ о́брази / Твою́ честь и сла́ву,
Богоро́дице, проявля́ху. / Тя, Ро́ждшую Бо́га всех, / блажа́т
Небе́снии А́нгели и земни́и челове́цы, я́ко за весь мир
мо́лишися, / покрыва́ющи ми́лостию / Твой честны́й соверша́ющих
пра́здник.</p>

<p class="MsoNormal" id="n3715"><span style="color:red" id="n3716">В</span>озсия́ днесь ра́достный
пра́здник / всечестна́го Покро́ва Бо́жия Ма́тере: / днесь
бо Цари́ца и Влады́чица всех, / ру́це свои́ просте́рши
к Сы́ну Своему́, мо́лится приле́жно, / прося́щи ми́ра
ми́рови, / покрыва́ющи лю́ди от нахожде́ния иноплеме́нных
омофо́ром ми́лости Своея́ / и, Тобо́ю хва́лящеся, побе́ды
на сопроти́вныя про́сят / покрыва́ющеся омофо́ром человеколю́бия
Твоего́.</p>

<p class="MsoNormal" id="n3717"><span style="color:red" id="n3718">Слава, и ныне, глас 8:</span> Сра́дуются
с на́ми у́мная вся чинонача́лия, / духо́вно совоку́пльше
чу́вственный лик, / ви́дяще Цари́цу и Влады́чицу всех / многоиме́нне
ве́рными сла́виму; / ра́дуются же и ду́си пра́ведных,
/ су́щии зри́телие виде́ния / на возду́се моле́бно простира́ющу
всечестне́и Свои́ ру́це, / прося́щу умире́ния ми́ру
и спасе́ния душ на́ших.</p>

<p class="MsoNormal" id="n3719"><span style="color:red" id="n3720">Вход. Прокимен дне. И чтения:</span></p>

<h3 id="n3721">Бытия́ чте́ние.</h3>

<p class="MsoNormal" id="n3722"><span style="color:red" id="n3723">И</span>зы́де Иа́ков от студенца́
кля́твеннаго и и́де в Харра́нь. И обре́те ме́сто, и спа
та́мо: за́йде бо со́лнце, и взят от ка́мения ме́ста того́,
и положи́ возгла́вие себе́, и спа на ме́сте о́ном. И сон
ви́де. И се ле́ствица, утвержде́на на земли́, eя́же глава́
досяза́ше до небе́с, и А́нгели Бо́жии восхожда́ху и низхожда́ху
по ней. Госпо́дь же утвержда́шеся на ней, и рече́: Аз Бог Авраа́мов,
отца́ твоего́, и Бог Исаа́ков, не бо́йся: земля́, иде́же
ты спи́ши на ней, тебе́ дам ю и се́мени твоему́. И бу́дет
се́мя твое́, я́ко песо́к земны́й, и распространи́тся
на мо́ре, и ли́ву, и се́вер, и на восто́ки; и возблагословя́тся
о тебе́ вся коле́на земна́я и о се́мени твое́м. И се Аз
с тобо́ю, сохраня́яй тя на вся́ком пути́, а́може а́ще
по́йдеши. И возвращу́ тя в зе́млю сию́, я́ко не и́мам
тебе́ оста́вити, до́ндеже сотвори́ти Ми вся, ели́ка глаго́лах
тебе́. И воста́ Иа́ков от сна своего́, и рече́: я́ко
eсть Госпо́дь на ме́сте сем, аз же не ве́дех. И убоя́ся, и рече́:
я́ко стра́шно ме́сто сие́; несть сие́, но дом Бо́жий
и сия́ врата́ Небе́сная.</p>

<p class="MsoNormal" align="right" style="text-align:right" id="n3724"><span style="font-size:
8.0pt;color:red" id="n3725">Быт 28:10–17</span></p>

<h3 id="n3726">Прoро́чества Иезеки́илева чте́ние.</h3>

<p class="MsoNormal" id="n3727"><span style="color:red" id="n3728">Т</span>а́ко глаго́лет Госпо́дь:
бу́дет от дне осма́го и про́чее, сотворя́т иере́и на олтари́
всесожже́ния ва́шего и я́же спасе́ния ва́шего, и прииму́
вы, глаго́лет Адонаи́ Госпо́дь. И обрати́ мя на путь врат святы́х
вне́шних, зря́щих на восто́ки, и сия́ бя́ху затворе́на.
И рече́ Госпо́дь ко мне: врата́ сия́ затворе́на бу́дут
и не отве́рзутся, и никто́же про́йдет сквозе́ их; я́ко
Госпо́дь Бог Изра́илев про́йдет и́ми, и бу́дут затворе́на.
Я́ко Игу́мен ся́дет в них сне́сти хлеб, по пути́ Ела́мских
врат вни́дет и по пути́ его́ изы́дет. И введе́ мя по пути́
врат святы́х, су́щих к се́веру, пря́мо хра́му, и ви́дех,
и се испо́лнь сла́вы храм Госпо́день.</p>

<p class="MsoNormal" align="right" style="text-align:right" id="n3729"><span style="font-size:
8.0pt;color:red" id="n3730">Иез 43:27; 44:1–4</span></p>

<h3 id="n3731">При́тчей чте́ние.</h3>

<p class="MsoNormal" id="n3732"><span style="color:red" id="n3733">П</span>рему́дрость созда́
Себе́ дом и утверди́ столпо́в седмь. Закла́ Своя́ же́ртвенная,
и раствори́ в ча́ши Свое́й вино́, и угото́ва Свою́
трапе́зу. Посла́ Своя́ рабы́, созыва́ющи с высо́ким
пропове́данием на ча́шу, глаго́лющи: И́же есть безу́мен,
да уклони́тся ко Мне. И тре́бующим ума́ рече́: Прииди́те,
яди́те Мой хлеб, и пи́йте вино́, е́же раствори́х вам. Оста́вите
безу́мие и жи́ви бу́дете, и взыщи́те ра́зума, да поживете́,
и испра́вите ра́зум в ве́дении. Наказу́яй злы́я прии́мет
себе́ безче́стие, облича́яй же нечести́ваго опоро́чит себе́:
обличе́ния бо нечести́вому ра́ны ему́. Не облича́й злых,
да не возненави́дят тебе́. Облича́й прему́дра, и возлю́бит
тя. Даждь прему́дрому вину́, и прему́дрший бу́дет. Сказу́й
пра́ведному, и приложи́т приима́ти. Нача́ло прему́дрости
страх Госпо́день и сове́т святы́х ра́зум: разуме́ти бо
зако́н по́мысла есть блага́го. Сим бо о́бразом мно́гое
поживе́ши вре́мя, и приложа́тся тебе́ ле́та живота́.</p>

<p class="MsoNormal" align="right" style="text-align:right" id="n3734"><span style="font-size:
8.0pt;color:red" id="n3735">Притч 9:1–11</span></p>

<h3 id="n3736">На литии стихиры, глас 3:</h3>

<p class="MsoNormal" id="n3737"><span style="color:red" id="n3738">Н</span>аста́ днесь пресве́тлый
пра́здник, Пречи́стая Де́во, / честна́го Твоего́ Покро́ва.
/ Па́че со́лнца освеща́еши лю́ди, / ве́рою от чи́ста
се́рдца Тебе́ И́стинную Ма́терь Бо́жию испове́дающия
/ и Сы́ну Твоему́ вопию́щия: / Христе́ Бо́же, моли́твами
Присноде́вы, / чи́сто и без истле́ния ро́ждшия Тя, / не преда́ждь
враго́м ра́тующим Твое́ достоя́ние, / но я́ко Ми́лостив
спаси́ в ми́ре ду́ши на́ша.</p>

<p class="MsoNormal" id="n3739"><span style="color:red" id="n3740">Глас 4:</span> Хвале́ние Тебе́,
е́же по достоя́нию, / лю́дие Сы́на Твоего́, Пречи́стая
Влады́чице, / жела́юще воспе́ти, но не возмо́гут. / Всегда́
бо всех ве́рных заступа́еши / и покрыва́еши честны́м Твои́м
Покро́вом, / и мо́лишися спасти́ся всем, / ве́рою Тебе́
Чи́стую и И́стинную Богоро́дицу почита́ющим.</p>

<p class="MsoNormal" id="n3741"><span style="color:red" id="n3742">Глас 2:</span> Пренепоро́чную всех
Цари́цу, Пречи́стую Де́ву, / соше́дшеся, ве́рнии, днесь
ублажи́м, Ма́терь Христа́ Бо́га: / при́сно бо к Сы́ну
ру́це ми́лостивно простира́ет. / Ю́же и преди́вный Андре́й
ви́де на возду́се, / честны́м Свои́м Покро́вом лю́ди
покрыва́ющую, / и Той уми́льно возопии́м: / ра́дуйся, покро́ве
и заступле́ние, / и спасе́ние душа́м на́шим.</p>

<p class="MsoNormal" id="n3743"><span style="color:red" id="n3744">Слава, и ныне, глас тойже:</span> Смысл
очи́стивше и ум, / со А́нгелы и мы торжеству́ем, / све́тло начина́юще
Дави́дскую песнь Отрокови́це, / Неве́сте всех Царя́ Христа́
Бо́га на́шего, / воскресни́, Го́споди, глаго́люще, в поко́й
Твой, / Ты и киво́т святы́ни Твоея́: / я́ко бо пала́ту
красну́, Сию́ укра́сив, / и причте́ Ю́ гра́ду Твоему́,
Влады́ко, / стро́ити и покрыва́ти от сопоста́тных пога́н
/ держа́вною си́лою Твое́ю, моли́твами Ея́.</p>

<h3 id="n3745">На стиховне стихиры, глас 2:</h3>

<p class="MsoNormal" id="n3746"><span style="color:red" id="n3747">Я́</span>ко всех вы́шши су́щи
Небе́сных и земны́х, / Херуви́м сла́внейши и всея́ тва́ри
честне́йши, / Тебе́, Засту́пницу и покро́в держа́вен,
/ христиа́нскому ро́ду Христо́с дарова́ / покрыва́ти и
спаса́ти лю́ди согре́шшия, / к Тебе́ притека́ющия. / Те́мже
прибе́жище всем, Тебе́ воспева́ем, Влады́чице, / и честны́й
пра́здник Твоего́ Покро́ва пра́зднуем све́тло, / Христа́
моля́ще дарова́ти нам ве́лию ми́лость.</p>

<p class="MsoNormal" id="n3748"><span style="color:red" id="n3749">Стих:</span> <b id="n3750">Слы</b>́<b id="n3751">ши, Дщи,
и виждь, </b><b id="n3752">/ и приклони</b>́<b id="n3753"> у</b>́<b id="n3754">хо Твое</b>́<b id="n3755">.</b></p>

<p class="MsoNormal" id="n3756"><span style="color:red" id="n3757">Глас 5:</span> Воспои́м, лю́дие,
све́тло Дави́дскую песнь / Отрокови́це Неве́сте, / Бо́жии
Ма́тери всех Царя́ Христа́: / предста́ Цари́ца одесну́ю
Тебе́, Влады́ко, / ря́сны златы́ми оде́яна и преукра́шена
Боже́ственными ле́потами. / Сию́ бо избра́нную в жена́х,
/ па́че всего́ ми́ра удобри́в, / благоизво́ли роди́тися
от Нея́, / вели́кия ра́ди ми́лости, / и Сию́ Помо́щницу
лю́дем Свои́м дарова́ / стро́ити и покрыва́ти от вся́кия
беды́ рабы́ Своя́, / Еди́ну Благослове́нную.</p>

<p class="MsoNormal" id="n3758"><span style="color:red" id="n3759">Стих:</span> <b id="n3760">Лицу</b>́<b id="n3761"> Твоему</b>́<b id="n3762">
</b><b id="n3763">/ помо</b>́<b id="n3764">лятся бога</b>́<b id="n3765">тии лю</b>́<b id="n3766">дстии.</b></p>

<p class="MsoNormal" id="n3767"><span style="color:red" id="n3768">Глас 7:</span> Гора́ еси́ вели́ка
и пресла́вна, / па́че горы́ Сина́йския, Богоро́дице: /
она́ бо, не терпя́щи сни́тия Сла́вы Бо́жия во о́бразе
и се́нех, / огне́м возгара́шеся, и гро́ми и мо́лния та́мо
бы́ша. / Ты же всего́ в Себе́ Боже́ственнаго Огня́ су́щи,
/ Бо́жия Сло́ва во чре́ве неопа́льно носи́ла еси́,
/ ма́нием нося́щаго вся, / и, ма́терне дерзнове́ние к Нему́
иму́щи, / помози́, Влады́чице, ве́рно пра́зднующим / Твой
честны́й пра́здник / и не забу́ди, ми́лостивно посеща́ющи:
/ прия́ла бо еси́ от Бо́га дар стро́ити / и покрыва́ти
христоимени́тое Твое́ ста́до, рабы́ Твоя́.</p>

<p class="MsoNormal" id="n3769"><span style="color:red" id="n3770">Слава, и ныне, глас 2:</span> Я́ко
венце́м пресве́тлым, Всечи́стая Богоро́дице, / Покро́вом
Твои́м честны́м Це́рковь Бо́жия приоде́яся / и све́тится,
ра́дующися, днесь, / и та́йно ликовству́ет, Влады́чице, вопию́щи
Тебе́: / ра́дуйся, одея́ние честно́е и ве́нче Бо́жия
сла́вы; / ра́дуйся, Еди́на сла́вы соверше́ние и ве́чное
весе́лие; / ра́дуйся, к Тебе притека́ющим приста́нище, и избавле́ние,
/ и спасе́ние на́ше.</p>

<h4 id="n3771">Ины стихиры, глас 2.<br id="n3772">
Подобен: До́ме Евфра́фов:</h4>

<p class="MsoNormal" id="n3773"><span style="color:red" id="n3774">Д</span>о́ме Евфра́фов, пала́то
Царя́ Небе́снаго, / все́му ми́ру покро́ве / и по́мощь
наро́ду на́шему.</p>

<p class="MsoNormal" id="n3775"><span style="color:red" id="n3776">Г</span>ра́де Бо́жий Небе́снаго
Царя́, / покры́й град Свой / покро́вом ми́лости Твоея́,
Богоро́дице.</p>

<p class="MsoNormal" id="n3777"><span style="color:red" id="n3778">В</span>сех проро́к и́стинное
сбытие́, / Ты еси́, Богоро́дице, / покры́й нас омофо́ром
милосе́рдия Твоего́, Влады́чице.</p>

<p class="MsoNormal" id="n3779"><span style="color:red" id="n3780">В</span>се упова́ние мое / на Тя
возлага́ю, Ма́ти Бо́жия, / сохрани́ мя под кро́вом Твои́м.</p>

<h3 id="n3781">Таже тропарь, глас 4:</h3>

<p class="MsoNormal" id="n3782"><span style="color:red" id="n3783">Д</span>несь благове́рнии лю́дие
све́тло пра́зднуем, / осеняе́ми Твои́м, Богома́ти, прише́ствием,
/ и к Твоему́ взира́юще пречи́стому о́бразу, уми́льно глаго́лем:
/ покры́й нас честны́м Твои́м Покро́вом / и изба́ви нас
от вся́каго зла, / моля́щи Сы́на Твоего́, Христа́ Бо́га
на́шего, / спасти́ ду́ши на́ша. <span style="color:red" id="n3784">(3)</span></p>

<h2 id="n3785"><a name="_НА_УТРЕНИ_3" id="n3786"></a>НА УТРЕНИ</h2>

<h3 id="n3787">На Бог Госпо́дь: тропарь праздника, глас 4:</h3>

<p class="MsoNormal" id="n3788"><span style="color:red" id="n3789">Д</span>несь благове́рнии лю́дие
све́тло пра́зднуем, / осеняе́ми Твои́м, Богома́ти, прише́ствием,
/ и к Твоему́ взира́юще пречи́стому о́бразу, уми́льно глаго́лем:
/ покры́й нас честны́м Твои́м Покро́вом / и изба́ви нас
от вся́каго зла, / моля́щи Сы́на Твоего́, Христа́ Бо́га
на́шего, / спасти́ ду́ши на́ша. <span style="color:red" id="n3790">(3)</span></p>

<h3 id="n3791">По 1-м стихословии седален, глас 3:</h3>

<p class="MsoNormal" id="n3792"><span style="color:red" id="n3793">Б</span>оже́ственными сия́нии
А́нгельских во́инств обступа́ема / и с чи́нми проро́к и
апо́стол че́стно слу́жбу прие́млющи, / я́ко Ма́ти
Бо́жия, / посети́ нас, Твои́х раб, / моля́щи Христа́ Бо́га
на́шего / дарова́ти нам ве́лию ми́лость.</p>

<p class="MsoNormal" id="n3794"><span style="color:red" id="n3795">Сла́ва, и ны́не, тойже.</span></p>

<h3 id="n3796">По 2-м стихословии седален, глас 6:</h3>

<p class="MsoNormal" id="n3797"><span style="color:red" id="n3798">Б</span>езпо́мощным кре́пость
Ты вои́стинну, / Пречи́стая Богома́ти, / отсю́ду, смире́ннии,
Тобо́ю возвыша́емся, / о Тебе́ высо́це держи́мся: / всем
Ты еси́ покро́в / и к Бо́гу Хода́таица.</p>

<p class="MsoNormal" id="n3799"><span style="color:red" id="n3800">Сла́ва, и ны́не, тойже.</span></p>

<h3 id="n3801">Величание:</h3>

<p class="MsoNormal" id="n3802"><span style="color:red" id="n3803">В</span>елича́ем Тя, / Пресвята́я
Де́во, / и чтим Покро́в Твой святы́й: / Тя бо ви́де святы́й
Андре́й на возду́се, / за ны Христу́ моля́щуюся.</p>

<h4 id="n3804">Ины величания:</h4>

<p class="MsoNormal" id="n3805"><span style="color:red" id="n3806">В</span>елича́ем Тя, / Пресвята́я
Де́во, / Ма́ти Христа́, Бо́га на́шего, / и всесла́вный
сла́вим Покро́в Твой.</p>

<p class="MsoNormal" id="n3807"><span style="color:red" id="n3808">В</span>елича́ем Тя, / Пресвята́я
Де́во, / Ма́ти Христа́, Бо́га на́шего, / И́же к Сы́ну
Свои́ ру́це простира́ющи, и о ми́ре моля́щися, / и честны́м
Свои́м омофо́ром защища́ющи / град и лю́ди от враго́в на́ших.</p>

<h3 id="n3809">Псалом избранный.</h3>

<p class="MsoNormal" id="n3810"><span style="font-size:8.0pt;color:red" id="n3811">Лик 1:</span> Помяни́,
Го́споди, Дави́да и всю кро́тость его́. <span style="font-size:8.0pt;color:red" id="n3812">2:</span> Я́ко кля́тся Го́сподеви,
обеща́ся Бо́гу Иа́ковлю. <span style="font-size:8.0pt;
color:red" id="n3813">1:</span> Се, слы́шахом я́ во Евфра́фе, обрето́хом
я́ в поля́х дубра́вы. <span style="font-size:8.0pt;color:red" id="n3814">2:</span>
Пресла́вная глаго́лашася о тебе́, гра́де Бо́жий. <span style="font-size:8.0pt;color:red" id="n3815">1:</span> Бог посреде́ его́, и не подви́жится.
<span style="font-size:8.0pt;color:red" id="n3816">2:</span> Кля́тся Госпо́дь Дави́ду
и́стиною, и не отве́ржется ея́. <span style="font-size:8.0pt;
color:red" id="n3817">1:</span> От плода́ чре́ва твоего́ посажду́ на престо́ле
твое́м. <span style="font-size:8.0pt;color:red" id="n3818">2:</span> Я́ко избра́
Госпо́дь Сио́на, изво́ли его́ в жили́ще себе́. <span style="font-size:8.0pt;color:red" id="n3819">1:</span> Освяти́л есть селе́ние Свое́
Вы́шний. <span style="font-size:8.0pt;color:red" id="n3820">2:</span> Святы́ня и
велеле́пота во святи́ле его́. <span style="font-size:8.0pt;
color:red" id="n3821">1:</span> Свят храм твой, ди́вен в пра́вде. <span style="font-size:8.0pt;color:red" id="n3822">2:</span> До́му Твоему́ подоба́ет
святы́ня, Го́споди, в долготу́ дней. <span style="font-size:
8.0pt;color:red" id="n3823">1:</span> Помяну́ и́мя Твое́ во вся́ком ро́де
и ро́де. <span style="font-size:8.0pt;color:red" id="n3824">2:</span> Благослове́н
Госпо́дь во век, и в век ве́ка.</p>

<p class="MsoNormal" id="n3825"><span style="color:red" id="n3826">Сла́ва, и ны́не:</span> Аллилу́иа,<span style="color:red" id="n3827"> трижды.</span></p>

<h3 id="n3828">По полиелеи седален, глас 4:</h3>

<p class="MsoNormal" id="n3829"><span style="color:red" id="n3830">Я́</span>ко дре́вняго вои́стинну
пречестне́е киво́та / Твой пречестны́й омофо́р, па́че иле́ктра
просвеща́яся, / не веще́ственне, но духо́вне, нетле́нными Твои́ми
пречи́стыми рука́ми простира́ем, / соблюда́ет ми́лостивно
че́ствующих благоукраше́нный пра́здник Твоего́ Покро́ва,
Влады́чице, / в о́ньже соше́дшеся, усе́рдно пра́зднуем.</p>

<p class="MsoNormal" id="n3831"><span style="color:red" id="n3832">Сла́ва, и ны́не,</span><span style="color:red" id="n3833"> тойже.</span></p>

<h3 id="n3834">Степенна, 1-й антифон 4-го гласа:</h3>

<p class="MsoNormal" id="n3835"><span style="color:red" id="n3836">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n3837"><span style="color:red" id="n3838">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n3839"><span style="color:red" id="n3840">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n3841">Прокимен, глас 4:</h3>

<p class="MsoNormal" id="n3842"><span style="color:red" id="n3843">П</span>омяну́ и́мя Твое́
/ во вся́ком ро́де и ро́де. <span style="color:red" id="n3844">Стих:</span>
Отры́гну се́рдце мое сло́во бла́го.</p>

<p class="MsoNormal" id="n3845"><span style="color:red" id="n3846">Другий прокимен:</span> Вся́кое
дыха́ние / да хва́лит Го́спода. <span style="color:red" id="n3847">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n3848">Евангелие от Луки, зачало 4.</h3>

<p class="MsoNormal" id="n3849"><span style="color:red" id="n3850">В</span>о дни о́ны, воста́вши,
Мариа́м, и́де в го́рняя со тща́нием, во град Иу́дов. И
вни́де в дом Заха́риин, и целова́ Елисаве́т. И бысть я́ко
услы́ша Елисаве́т целова́ние Мари́ино, взыгра́ся младе́нец
во чре́ве ея́: и испо́лнися Ду́ха Свя́та Елисаве́т.
И возопи́ гла́сом ве́лиим, и рече́: благослове́на Ты в
жена́х, и благослове́н плод чре́ва Твоего́. И отку́ду мне
сие́, да прии́де Ма́ти Го́спода моего́ ко мне? Се бо, я́ко
бысть глас целова́ния Твоего́ во у́шию мое́ю, взыгра́ся
младе́нец ра́дощами во чре́ве мое́м. И блаже́нна Ве́ровавшая,
я́ко бу́дет соверше́ние глаго́ланным Ей от Го́спода. И
рече́ Мариа́м: вели́чит душа́ Моя́ Го́спода, и возра́довася
дух Мой о Бо́зе Спа́се Мое́м. Я́ко призре́ на смире́ние
Рабы́ Своея́: се бо, отны́не ублажа́т Мя вси ро́ди. Я́ко
сотвори́ Мне вели́чие Си́льный, и свя́то и́мя Его́.
Пребы́сть же Мариа́мь с не́ю я́ко три ме́сяцы, и возврати́ся
в дом Свой.</p>

<p class="MsoNormal" align="right" style="text-align:right" id="n3851"><span style="font-size:
8.0pt;color:red" id="n3852">Лк 1:39–49, 56</span></p>

<h3 id="n3853">По 50-м псалме.</h3>

<p class="MsoNormal" id="n3854"><span style="color:red" id="n3855">Слава: </span>Моли́твами Богоро́дицы,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n3856"><span style="color:red" id="n3857">И ныне, тойже.</span></p>

<p class="MsoNormal" id="n3858"><span style="color:red" id="n3859">Таже, глас 6: </span>Поми́луй мя,
Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n3860">И стихира, глас 8:</h3>

<p class="MsoNormal" id="n3861"><span style="color:red" id="n3862">С</span>ра́дуются с на́ми у́мная
вся чинонача́лия, / духо́вно совоку́пльше чу́вственный лик,
/ ви́дяще Цари́цу и Влады́чицу всех, многоиме́нне ве́рными
сла́виму, / ра́дуются же и ду́си пра́ведных, су́щии зри́телие
виде́ния, / на возду́се моле́бно простира́ющу всечестне́и
Свои́ ру́це, / прося́щу умире́ния ми́ру / и спасе́ния
душ на́ших.</p>

<h3 id="n3863">Канон Богородицы на 6; апостола на 4<br id="n3864">
и преподобнаго Саввы на 4. Глас 4.<br id="n3865">
Песнь 1.</h3>

<p class="MsoNormal" id="n3866"><span style="color:red" id="n3867">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<p class="MsoNormal" id="n3868"><span style="color:red" id="n3869">С</span> чи́нми святы́х А́нгел
и с собо́ры проро́к и апо́стол, / в сла́ве вели́цей, я́ко
Ма́ти Бо́жия, / днесь в це́рковь вше́дши, за христиа́ны
мо́лишися, / от напа́сти и печа́ли избавля́еши вся, / покрыва́ющи
Твое́ю ми́лостию.</p>

<p class="MsoNormal" id="n3870"><span style="color:red" id="n3871">С</span>ки́нию Тя Моисе́й и
жезл Ааро́нов именова́: / Ты бо живо́тное дре́во, Христа́,
процвела́ еси́, / к Нему́же дерзнове́ние иму́щи, за ны,
че́ствующия Тя, Цари́це, помоли́ся / изба́вити нас от вся́каго
зла, / да Твоего́ Покро́ва пра́здник сла́вим.</p>

<p class="MsoNormal" id="n3872"><span style="color:red" id="n3873">Н</span>е я́ко пред киво́том
дре́вле, собра́в, Дави́д, ли́ки, игра́ет, / но па́че
ны́не с чи́нми святы́х пред Тобо́ю теку́ще в це́рковь,
Тебе́ кла́няющеся, глаго́лют: / моли́ за че́ствующия Тя
лю́ди, / да Твой сла́вяще Покро́в, че́стно пра́зднуем.</p>

<p class="MsoNormal" id="n3874"><span style="color:red" id="n3875">П</span>ою́т Тя, Богоро́дице,
А́нгельстии чи́ни, / и сла́вят патриа́рси со святи́тели
пред лице́м Ти, теку́ще в це́рковь. / С ни́миже Тя тогда́
святы́й Андре́й ви́де, за ны гре́шныя, к Бо́гу моля́щуюся,
/ поми́ловати лю́ди, сла́вящия Твоего́ Покро́ва пра́здник.</p>

<p class="MsoNormal" id="n3876"><span style="color:red" id="n3877">Катавасия, ирмос тойже.</span></p>

<h3 id="n3878">Песнь 3.</h3>

<p class="MsoNormal" id="n3879"><span style="color:red" id="n3880">Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<p class="MsoNormal" id="n3881"><span style="color:red" id="n3882">К</span>лас прозя́бшая Боже́ственный,
/ я́ко ни́ва неора́нная я́ве, / ра́дуйся, одушевле́нная
трапе́зо, / Хлеб Живо́тный вме́щшая. / Ра́дуйся, Живо́тныя
воды́ исто́чниче неистощи́мый, Влады́чице.</p>

<p class="MsoNormal" id="n3883"><span style="color:red" id="n3884">Т</span>вои раби́, Влады́чице,
/ в це́ркви Твое́й ве́рою предстоя́ще, Твоея́ ожида́ем
ми́лости: / посети́ на́ше смире́ние и Твои́м святы́м
Покро́вом защити́ лю́ди от вся́каго зла.</p>

<p class="MsoNormal" id="n3885"><span style="color:red" id="n3886">М</span>ногоимени́тая Де́во,
/ проро́ки проображена́ че́стно, и́же Тебе́ ны́не
со А́нгелы слу́жат. / С ни́миже о нас к Бо́гу моли́ся,
/ да Твоего́ Покро́ва святы́й день, ра́дующеся, вси све́тло
пра́зднуем.</p>

<p class="MsoNormal" id="n3887"><span style="color:red" id="n3888">Г</span>едео́н Тя руно́ прообрази́,
/ на Тя бо, я́ко роса́, Христо́с Бог сни́де, / к Нему́же,
Богоро́дице, моли́ся, побе́ду да́ти во́инству на́шему
на враги́, / да я́ко Мадиа́мы низложи́в, просла́вим святы́й
Твой пра́здник.</p>

<p class="MsoNormal" id="n3889"><span style="color:red" id="n3890">П</span>а́че со́лнечных луч
Твои́м блиста́ющим омофо́ром освеща́еши Це́рковь и лю́ди
/ и тьму грехо́в на́ших отго́ниши посеще́нием Твои́м, Богоро́дице,
/ к Сы́ну Твоему́ и Бо́гу за ны моля́щися.</p>

<h3 id="n3891">По 3-й песни седален, глас 5:</h3>

<p class="MsoNormal" id="n3892"><span style="color:red" id="n3893">Т</span>е́плая Предста́тельнице
и непобеди́мая, / упова́ние изве́стное и непосты́дное, / стено́,
и покро́ве, и приста́нище прибега́ющим к Тебе́, / Присноде́во
Чи́стая, / Сы́на Твоего́ и Бо́га моли́ со А́нгелы
/ умире́ние да́ти ми́ру, и спасе́ние, / и ве́лию ми́лость.</p>

<p class="MsoNormal" id="n3894"><span style="color:red" id="n3895">Сла́ва, и ны́не, тойже.</span></p>

<h3 id="n3896">Песнь 4.</h3>

<p class="MsoNormal" id="n3897"><span style="color:red" id="n3898">Ирмос:</span> Седя́й в сла́ве
на Престо́ле Божества́, / во о́блаце ле́гце, / прии́де
Иису́с Пребоже́ственный, / нетле́нною дла́нию, и спасе́
зову́щия: / сла́ва, Христе́, си́ле Твое́й.</p>

<p class="MsoNormal" id="n3899"><span style="color:red" id="n3900">В</span>о гла́сех пе́ний, Де́во,
Тебе́ вопие́м, Всепе́тая: / ра́дуйся, ту́чная горо́
и усыре́нная Ду́хом. / Ра́дуйся, све́щниче и ста́мно, Ма́нну
нося́щая, / услажда́ющая всех благочести́вых чу́вства.</p>

<p class="MsoNormal" id="n3901"><span style="color:red" id="n3902">П</span>а́че Ааро́ня киво́та
всю Тя Бог освяти́л есть Ду́хом, Богоро́дице, Святы́м, / и А́нгелом
служи́ти Тебе́ повеле́, / с ни́миже за град и лю́ди моли́ся,
/ Твой сла́вящих честны́й пра́здник.</p>

<p class="MsoNormal" id="n3903"><span style="color:red" id="n3904">П</span>рииди́ ны́не в сла́ве
в Твою́, Богоро́дице, це́рковь с собо́ры всех святы́х,
/ я́коже иногда́ Тя святы́й Андре́й ви́де на возду́се
све́тле, за христиа́ны моля́щуюся, / и пода́ждь нам Твою́
ми́лость.</p>

<p class="MsoNormal" id="n3905"><span style="color:red" id="n3906">У</span>крепи́, Влады́чице,
сла́вящее Тя во́инство на́ше на проти́вныя враги́, / я́ко
Дави́да на Голиа́фа; / да Тебе́, веселя́щеся, вопие́м:
/ ра́дуйся, покро́ве святы́й и Засту́пнице гра́ду на́шему.</p>

<p class="MsoNormal" id="n3907"><span style="color:red" id="n3908">Т</span>ебе́ припа́даем, Госпоже́,
ве́рою и, покланя́ющеся, благода́рно вопие́м Ти: / ра́дуйся,
Богоблагода́тная Де́во, покро́ве, и огражде́ние на́ше,
и Помо́щнице в беде́ су́щим, / спаси́ нас, к Тебе́ прибега́ющих,
на Тя бо наде́емся.</p>

<h3 id="n3909">Песнь 5.</h3>

<p class="MsoNormal" id="n3910"><span style="color:red" id="n3911">Ирмос:</span> Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<p class="MsoNormal" id="n3912"><span style="color:red" id="n3913">О</span>др Тя дре́вле Соломо́н
написа́ / и ло́жницу Небе́снаго Царя́, обступа́ему Серафи́мы,
е́же о Тебе́ рече́ся, Богоро́дице. / Тем Тя ны́не мо́лим,
Ма́ти Бо́жия Всесвята́я: / покры́й нас от всех бед.</p>

<p class="MsoNormal" id="n3914"><span style="color:red" id="n3915">Т</span>ебе́ А́нгелов старе́йшины
и честни́и проро́цы со апосто́лы / я́ко Ма́тери Бо́жии
че́стно слу́жат, / ви́дяще Тя за мир моли́тву творя́щу;
/ Твоя́ же проше́ния послу́шав, Госпо́дь спаса́ет град
и лю́ди, на Тя наде́ющияся.</p>

<p class="MsoNormal" id="n3916"><span style="color:red" id="n3917">В</span>ели́кий Тя во проро́цех
Иса́иа прорече́, глаго́ля, Бо́га роди́ти неискусобра́чно:
/ Ты бо, Чи́стая Мари́е, святе́йши всех бы́ла е́си, / Бо́га
бо во утро́бе и на руку́ носи́ла еси́. / Ему́же за ны моли́ся,
Твои́м осеня́ющи Покро́вом ве́рою Тя сла́вящих.</p>

<p class="MsoNormal" id="n3918"><span style="color:red" id="n3919">Д</span>ухо́вными паря́ще кри́лы,
святы́х собо́ри та́йно приидо́ша Тебе́ послужи́ти,
Богоро́дице, / ви́дяще Тя на ле́гце о́блаце сла́вы, ко
Спа́су Христу́ моля́щуюся / пода́ти побе́ду во́инству
на́шему, погуби́ти вою́ющих нас.</p>

<h3 id="n3920">Песнь 6.</h3>

<p class="MsoNormal" id="n3921"><span style="color:red" id="n3922">Ирмос:</span> Боже́ственное сие́
и всечестно́е / соверша́юще пра́зднество, / Богому́дрии, Богома́тере,
/ прииди́те, рука́ми воспле́щим, / от Нея́ ро́ждшагося
Бо́га сла́вим.</p>

<p class="MsoNormal" id="n3923"><span style="color:red" id="n3924">И</span>ере́и Богому́дрии,
в це́ркви Твое́й с людьми́ благочести́выми предстоя́ще,
/ Твое́й ожида́ют, Богоро́дице, ми́лости: / премени́ на
ра́дость на́шу печа́ль, Ра́дость бо родила́ еси́,
/ всех челове́ков грехи́ отпусти́вшаго.</p>

<p class="MsoNormal" id="n3925"><span style="color:red" id="n3926">Т</span>ебе́ вся земля́ да́ры
прино́сит / я́ко Цари́це Бо́жии Ма́тери: / архиере́и
кла́няются и лю́дие вси веселя́тся, / покрыва́еми от вся́каго
зла Твои́ми, Богоро́дице, моли́твами.</p>

<p class="MsoNormal" id="n3927"><span style="color:red" id="n3928">Г</span>о́ру Тя вели́ку Дании́л
пронаписа́: / из Тебе́ бо без се́мене роди́ся Христо́с
/ и сокруши́ всю де́монскую лесть, и всю Своея́ ве́ры испо́лни
зе́млю. / К Не́муже за ны, Богоро́дице, моли́ся, сла́вящия
Твоего́ Покро́ва пра́здник.</p>

<p class="MsoNormal" id="n3929"><span style="color:red" id="n3930">А́</span>нгельский глас взыва́ем
Ти, Пречи́стая: / ра́дуйся, Престо́ле Бо́жий, на не́мже
Иезекии́ль ви́де Го́спода в подо́бии челове́ка, носи́ма
Херуви́мы. / С ни́миже за ны, Богоро́дице, моли́ся, да спасе́т
ду́ши на́ша.</p>

<h3 id="n3931">Кондак, глас 3.<br id="n3932">
Подобен: Де́ва днесь:</h3>

<p class="MsoNormal" id="n3933"><span style="color:red" id="n3934">Д</span>е́ва днесь предстои́т
в це́ркви / и с ли́ки святы́х неви́димо за ны мо́лится
Бо́гу, / А́нгели со архиере́и покланя́ются, / апо́столи
же со проро́ки ликовству́ют: / нас бо ра́ди мо́лит Богоро́дица
Преве́чнаго Бо́га.</p>

<p class="MsoNormal" id="n3935"><span style="color:red" id="n3936">Икос:</span> Тоя́ пресла́вных
чуде́с, / прииди́те, лю́дие, наслади́мся: / Се́ю бо Ада́м
от тли изба́вися. / Та бо и ковче́г, не Но́ем, но Бо́гом сотворе́н
бысть. / Дре́вле у́бо Моисе́й в купине́ о́гненней Бо́га
ви́дети не возмо́же, / ны́не же от Тоя́ Ро́ждшагося вся
земля́ зна́ет Сы́на Бо́жия, / к Нему́же за ны мо́лится.
/ Сего́ ра́ди прославля́ем Ю́ я́ко Бо́жию Ма́терь:
/ нас бо ра́ди Богоро́дица мо́лит Преве́чнаго Бо́га.</p>

<h3 id="n3937">Песнь 7.</h3>

<p class="MsoNormal" id="n3938"><span style="color:red" id="n3939">Ирмос:</span> Не послужи́ша тва́ри
Богому́дрии, / па́че Созда́вшаго, / но о́гненное преще́ние
му́жески попра́вше, / ра́довахуся, пою́ще: / препе́тый
отце́в Госпо́дь и Бог благослове́н еси́.</p>

<p class="MsoNormal" id="n3940"><span style="color:red" id="n3941">Н</span>еиспи́санная мно́гими
проро́ки, / несве́дома же бысть, Де́во, Небе́сными служа́щими
Бо́гу А́нгелы; / ны́не же вси ве́мы Тя Богоро́дицу, / и
Твоея́ тре́буем по́мощи и заступле́ния, Благослове́нная.</p>

<p class="MsoNormal" id="n3942"><span style="color:red" id="n3943">Г</span>ора́, усыре́нная Ду́хом,
/ ю́же Авваку́м ви́де точа́щу ве́рным целе́бную сла́дость,
Богоро́дице Де́во, / исцели́ ны, Сы́ну Твоему́ вопию́щия:
/ благослове́н Бог оте́ц на́ших.</p>

<p class="MsoNormal" id="n3944"><span style="color:red" id="n3945">П</span>реклони́вый Небеса́
в Тя, Де́во, всели́ся / и ны́не на моли́тву Твою́ зрит,
Богоро́дице Чи́стая, Твое́, Цари́це, исполня́я проше́ние:
/ Ему́же за ны усе́рдно помоли́ся, на Тя бо наде́емся, Благослове́нная.</p>

<p class="MsoNormal" id="n3946"><span style="color:red" id="n3947">Т</span>во́рче, Спа́се наш,
Христе́ Бо́же, приими́ моли́тву Твоея́ Ма́тере, /
ю́же Тебе́ за ны, гре́шныя, прино́сит, / да Тебе́, ра́дующеся,
пое́м: / препе́тый оте́ц на́ших Бо́же, благослове́н
еси́.</p>

<h3 id="n3948">Песнь 8.</h3>

<p class="MsoNormal" id="n3949"><span style="color:red" id="n3950">Ирмос:</span> О́троки благочести́выя
в пещи́ / Рождество́ Богоро́дично спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<p class="MsoNormal" id="n3951"><span style="color:red" id="n3952">С</span> чи́нми А́нгел, Влады́чице,
/ с честны́ми и сла́вными проро́ки, с верхо́вными апо́столы,
и со священному́ченики, и со архиере́и за ны, гре́шныя, Бо́гу
помоли́ся, / Твоего́ Покро́ва пра́здник в Росси́йстей земли́
просла́вльшия.</p>

<p class="MsoNormal" id="n3953"><span style="color:red" id="n3954">Г</span>орды́ню и шата́ния
низложи́ и сове́ты непра́ведных разори́, / зачина́ющих
ра́ти погуби́, о Бо́жия Ма́ти, Цари́це Всечестна́я,
/ и правосла́вных рог возвы́си, да Твой пра́здник сла́вим, Пречи́стая
Богоро́дице Де́во, зову́ще: / Го́спода воспева́йте дела́
и превозноси́те Его́ во вся ве́ки.</p>

<p class="MsoNormal" id="n3955"><span style="color:red" id="n3956">У</span>сты́ принося́ще Тебе́
пе́ние, и душе́ю ве́рно покланя́емся, / и́бо внутрь сердца́
на́ша горя́т. / Ма́ти Бо́жия Пречи́стая, поми́луй
нас, моля́щихся Тебе́, и Го́спода воспева́ющих, / и превознося́щих
Его́ во вся ве́ки.</p>

<p class="MsoNormal" id="n3957"><span style="color:red" id="n3958">М</span>но́гими отягчи́хся
грехи́, недоуме́ю по достоя́нию написа́ти Твоего́ Покро́ва,
Богоро́дице, похвалы́, / но я́ко Ма́ти Бо́жия украси́
Твой пра́здник чудесы́, / да вси, ра́дующеся, пое́м Го́спода
и превозно́сим Его́ во вся ве́ки.</p>

<h3 id="n3959">Песнь 9.</h3>

<p class="MsoNormal" id="n3960"><span style="color:red" id="n3961">Ирмос:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<p class="MsoNormal" id="n3962"><span style="color:red" id="n3963">В</span>ысо́кий Царю́, со Отце́м
седя́й и от Серафи́м воспева́емый, / при́зри на моли́тву
Ма́терню, ю́же Тебе́ за ны, гре́шныя, прино́сит, / и очи́сти
грехи́ на́ша, спаси́ град, и лю́ди умно́жи, / даждь нам
здра́вие телесе́ и на пога́ныя побе́ды, моли́твами Ро́ждшия
Тя.</p>

<p class="MsoNormal" id="n3964"><span style="color:red" id="n3965">А́</span>нгельский глас вопие́м
Тебе́, Де́во Богоизбра́нная: / ра́дуйся, я́же Ада́ма
па́ки в рай вве́дшая; / ра́дуйся, де́моны прогоня́щи Твои́м
и́менем; / ра́дуйся, наде́жде христиа́н; / ра́дуйся, освяще́ние
душ; / ра́дуйся, Храни́тельнице гра́да на́шего.</p>

<p class="MsoNormal" id="n3966"><span style="color:red" id="n3967">П</span>омяни́ нас во Твоих моли́твах,
Госпоже́ Де́во Богоро́дице, / да не поги́бнем за умноже́ние
грехо́в на́ших. / Покры́й нас от вся́каго зла и лю́тых
напа́стей: / на Тя бо упова́ем и, Твоего́ Покро́ва пра́здник
че́ствующе, Тя велича́ем.</p>

<p class="MsoNormal" id="n3968"><span style="color:red" id="n3969">Д</span>ар от Бо́га прия́ла
еси́ я́ко Ма́ти Бо́жия / всех христиа́н неду́ги исцеля́ти,
/ и от бед избавля́ти, и грехи́ отпуща́ти, / и от плене́ния
спаса́ти и вся́кия ну́жды. / Но и нас не пре́зри, Госпоже́:
ве́си бо, и́хже тре́буем, / здра́вия телесе́м и душа́м
спасе́ния.</p>

<h3 id="n3970">Светилен.<br id="n3971">
Подобен: Жены́, услы́шите:</h3>

<p class="MsoNormal" id="n3972"><span style="color:red" id="n3973">О</span> Пресвята́я Госпоже́,
Де́во Богоро́дице! / Покры́й нас чуде́сным Твои́м омофо́ром,
/ сохраня́я град и лю́ди от вся́каго зла, / я́коже Тя пречу́дный
Андре́й ви́де во Влахе́рнстей це́ркви моля́щуюся; / и ны́не
нам, Госпоже́, посли́ вели́кую Твою́ ми́лость. <span style="color:red" id="n3974">(3)</span></p>

<h3 id="n3975">На хвалитех стихиры на 4, глас 8.<br id="n3976">
Подобен: О пресла́внаго чудесе́:</h3>

<p class="MsoNormal" id="n3977"><span style="color:red" id="n3978">Т</span>ебе́ припа́даем, Госпоже́,
/ уми́льно кла́няющеся, мо́лим Тя: / ра́дуйся, Богоблаже́нная
Влады́чице, / многоимени́тая Де́во, / проро́ки проображе́нная
че́стно: / в Тя бо, я́ко роса́, Христо́с Бог сни́де, /
и родила́ еси́, Браконеиску́сная Чи́стая, и на руку́ носи́ла
еси́ всех Творца́ и Го́спода. / Ему́же ны́не о нас моли́ся,
/ сла́вящих ве́рно Твоего́ Покро́ва пра́здник. <span style="color:red" id="n3979">(2)</span></p>

<p class="MsoNormal" id="n3980"><span style="color:red" id="n3981">П</span>ою́т Тя, Де́во Богоро́дице,
А́нгельстии чи́ни, / и сла́вят патриа́рси со архиере́и
/ и святи́и апо́столи, / я́ко Ма́тери Бо́жии че́стно
слу́жат Тебе́, / ви́дяще Тя за мир моли́тву творя́щую
/ ко Спа́су всех, Христу́ Бо́гу. / Ему́же помоли́ся изба́вити
град и лю́ди, / сла́вящия Тя ве́рно / и Твоего́ Покро́ва
пра́здник че́ствующия.</p>

<p class="MsoNormal" id="n3982"><span style="color:red" id="n3983">П</span>а́че Ааро́ня киво́та
/ всю Тя Бог освяти́ / Ду́хом, Богоро́дице, Святы́м, / и па́че
со́лнечных луч / Твои́м светя́щимся омофо́ром / освеща́еши
Це́рковь и лю́ди / и тьму грехо́в на́ших отгоня́еши, /
избавля́еши же от бед и скорбе́й / ве́рою че́ствующия Твоего́
честна́го Покро́ва пра́здник.</p>

<p class="MsoNormal" id="n3984"><span style="color:red" id="n3985">Слава, и ныне, глас 6:</span> Я́ко
ви́де Тя пречу́дный Андре́й на возду́се / со Арха́нгельским
мно́жеством, / со апо́столы, и проро́ки, / и мно́жеством му́чеников,
/ Сы́ну Твоему́ и Бо́гу на́шему о гра́де и лю́дех
моля́щуюся, Влады́чице, / и честны́м Твои́м Покро́вом покрыва́ющую,
/ не оскуде́й и ны́не, Пречи́стая, / спасти́ изря́дное
достоя́ние Твоего́ Сы́на, / пречестны́й пра́здник Твой
пра́зднующе, Многопе́тая.</p>

<p class="MsoNormal" id="n3986"><span style="color:red" id="n3987">Славословие великое. И отпуст.</span></p>

<h2 id="n3988"><a name="_НА_ЛИТУРГИИ_3" id="n3989"></a>НА ЛИТУРГИИ</h2>

<p class="MsoNormal" id="n3990"><span style="color:red" id="n3991">Блаженны от канона, песни 3-я и 6-я.</span></p>

<h3 id="n3992">По входе тропарь, глас 4:</h3>

<p class="MsoNormal" id="n3993"><span style="color:red" id="n3994">Д</span>несь благове́рнии лю́дие
све́тло пра́зднуем, / осеняе́ми Твои́м, Богома́ти, прише́ствием,
/ и к Твоему́ взира́юще пречи́стому о́бразу, уми́льно глаго́лем:
/ покры́й нас честны́м Твои́м Покро́вом / и изба́ви нас
от вся́каго зла, / моля́щи Сы́на Твоего́, Христа́ Бо́га
на́шего, / спасти́ ду́ши на́ша.</p>

<h4 id="n3995">Кондак, глас 3.<br id="n3996">
Подобен: Де́ва днесь:</h4>

<p class="MsoNormal" id="n3997"><span style="color:red" id="n3998">Д</span>е́ва днесь предстои́т
в це́ркви / и с ли́ки святы́х неви́димо за ны мо́лится
Бо́гу, / А́нгели со архиере́и покланя́ются, / апо́столи
же со проро́ки ликовству́ют: / нас бо ра́ди мо́лит Богоро́дица
Преве́чнаго Бо́га.</p>

<h3 id="n3999">Прокимен, песнь Богородицы, глас 3:</h3>

<p class="MsoNormal" id="n4000"><span style="color:red" id="n4001">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.</p>

<p class="MsoNormal" id="n4002"><span style="color:red" id="n4003">Стих:</span> Я́ко призре́ на
смире́ние Рабы́ Своея́, се бо, отны́не ублажа́т Мя вси
ро́ди.</p>

<h3 id="n4004">Апостол ко Евреем, зачало 320.</h3>

<p class="MsoNormal" id="n4005"><span style="color:red" id="n4006">Б</span>ра́тие, име́яше пе́рвая
ски́ния оправда́ния слу́жбы, свято́е же людско́е. Ски́ния
бо сооружена́ бысть пе́рвая, в не́йже свети́льник, и трапе́за,
и предложе́ние хле́бов, я́же глаго́лется Свята́я. По вторе́й
же заве́се ски́ния глаго́лемая, Свята́я святы́х. Зла́ту
иму́щи кади́льницу, и ковче́г заве́та окова́н всю́ду
зла́том, в не́мже ста́мна злата́ иму́щая ма́нну, и
жезл Ааро́нов прозя́бший, и скрижа́ли заве́та. Превы́шше
же eго́ херуви́ми сла́вы, осеня́ющии oлта́рь: о ни́хже
несть ны́не глаго́лати подро́бну. Сим же та́ко устро́eным,
в пе́рвую у́бо ски́нию вы́ну вхожда́ху свяще́нницы,
слу́жбы соверша́юще. Во втору́ю же eди́ною в ле́то eди́н
архиере́й, не без кро́ве, ю́же прино́сит за себе́, и о
людски́х неве́жествиих.</p>

<p class="MsoNormal" align="right" style="text-align:right" id="n4007"><span style="font-size:
8.0pt;color:red" id="n4008">Евр 9:1–7</span></p>

<h3 id="n4009">Аллилуиа, глас 8.</h3>

<p class="MsoNormal" id="n4010"><span style="color:red" id="n4011">Стих:</span> Слы́ши, Дщи, и виждь,
и приклони́ ухо Твое́. <span style="color:red" id="n4012">Стих:</span> Лицу́
Твоему́ помо́лятся бога́тии лю́дстии.</p>

<h3 id="n4013">Евангелие Луки, зачало 54.</h3>

<p class="MsoNormal" id="n4014"><span style="color:red" id="n4015">В</span>о вре́мя о́но, вни́де
Иису́с в весь не́кую: жена́ же не́кая и́менем Ма́рфа
прия́т Его́ в дом свой. И сестра́ ей бе нарица́емая Мари́я,
я́же и се́дши при ногу́ Иису́сову, слы́шаше сло́во
Его́. Ма́рфа же мо́лвяше о мно́зе слу́жбе, ста́вши
же рече́: Го́споди, не бреже́ши ли, я́ко сестра́ моя́
еди́ну мя оста́ви служи́ти; рцы у́бо ей, да ми помо́жет.
Отвеща́в же Иису́с, рече́ ей: Ма́рфо, Ма́рфо, пече́шися
и мо́лвиши о мно́зе. Еди́но же есть на потре́бу. Мари́я
же благу́ю часть избра́, я́же не оты́мется от нея́. Бысть
же егда́ глаго́лаше сия́, воздви́гши не́кая жена́
глас от наро́да, рече́ Ему́: блаже́но чре́во носи́вшее
Тя, и сосца́, я́же еси́ ссал. Он же рече́: те́мже у́бо
блаже́ни слы́шащии сло́во Бо́жие, и храня́щии е́.</p>

<p class="MsoNormal" align="right" style="text-align:right" id="n4016"><span style="font-size:
8.0pt;color:red" id="n4017">Лк 10:38–42; 11:27–28</span></p>

<h3 id="n4018">Причастен:</h3>

<p class="MsoNormal" id="n4019"><span style="color:red" id="n4020">Ч</span>а́шу спасе́ния прииму́,
и и́мя Госпо́дне призову́. <span style="color:red" id="n4021">А</span>ллилу́иа,
<span style="color:red" id="n4022">трижды.</span></p>

<p class="MsoNormal" id="n4023">&nbsp;</p>

<p class="MsoNormal" id="n4024"><span style="color:red" id="n4025"><a href="#_ОГЛАВЛЕНИЕ" id="n4026"><span style="color:red" id="n4027">В оглавление.</span></a></span></p>

<p class="MsoNormal" id="n4028">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n4029"><br clear="all" style="page-break-before:always" id="n4030">
</span>

<div class="WordSection8" id="n4031">

<p class="MsoNormal" align="right" style="text-align:right" id="n4032"><a name="_Ref211412125" id="n4033"><span style="color:red" id="n4034">Месяца октября в 10 день</span></a></p>

<h1 id="n4035"><a name="_ПРЕПОДОБНАГО_АМВРОСИЯ,_СТАРЦА" id="n4036"></a>ПРЕПОДОБНАГО АМВРОСИЯ,<br id="n4037">
СТАРЦА ОПТИНСКАГО</h1>

<h2 id="n4038"><a name="_НА_ВЕЛИЦЕЙ_ВЕЧЕРНИ_4" id="n4039"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n4040"><span style="color:red" id="n4041">Б</span>лаже́н муж:<span style="color:red" id="n4042"> 1-й антифон.</span></p>

<h3 id="n4043">На Го́споди, воззва́х: стихиры на 8, глас 8.<br id="n4044">
Подобен: О, пресла́внаго чудесе́:</h3>

<p class="MsoNormal" id="n4045"><span style="color:red" id="n4046">Д</span>несь све́тло торжеству́ет
/ Введе́нская пу́стынь, / прославля́ющи своего́ вели́каго
моли́твенника, / преподо́бнаго ста́рца О́птинскаго, / Амвро́сия
чудотво́рца, / и́же зде подвиза́ся ре́вностно / и, возше́д
на ле́ствицу духо́вную, / просия́л есть, я́ко свети́льник
огнезра́чный, / по всей земли Росси́йстей.</p>

<p class="MsoNormal" id="n4047"><span style="color:red" id="n4048">П</span>рииди́те, ве́рнии лю́дие,
/ воздади́м досто́йное поклоне́ние / ны́не просла́вленному
ста́рцу Бо́жию / и согла́сно воспои́м ему́: / преподо́бне
о́тче наш Амвро́сие, / моли́твенниче наш пред Престо́лом Царя́
Небе́снаго, / не забу́ди нас, убо́гих чад твои́х, / ча́ющих
твоея́ по́мощи, / и изба́ви нас от вся́кия ну́жды и печа́ли.</p>

<p class="MsoNormal" id="n4049"><span style="color:red" id="n4050">Ч</span>то тя нарече́м, преподо́бне
Амвро́сие? / В по́двизех бо возше́л еси́ / на го́ру свя́тости
и соверше́нства, / я́ко земны́й А́нгел и челове́к Небе́сный
/ ны́не же ра́дуешися и весели́шися в черто́зех Царя́ ца́рствующих,
/ и та́мо зри́ши сла́ву и добро́ту неизрече́нную, / и с
го́рними Силами непреста́нно / воспева́еши Трисвяту́ю песнь
/ Бо́гу, в Тро́ице сла́вимому.</p>

<p class="MsoNormal" id="n4051"><span style="color:red" id="n4052">П</span>ра́зднующе па́мять
богоно́снаго Амвро́сия, / вели́каго ста́рца О́птинскаго,
/ всеросси́йскаго наста́вника благоче́стия, / воспо́йте, лю́дие,
песнь но́вую: / блажен еси́, преподо́бне о́тче наш, / сотвори́вый
вся, запове́данная Христо́м, / ны́не бо ты, прославля́ем в сове́те
святы́х, / созерца́еши сла́ву Вседержи́теля Бо́га, / прославля́ющаго
просла́вльших Его́.</p>

<h4 id="n4053">Ины стихиры, глас 2,<br id="n4054">
Подобен: Егда́ от Дре́ва:</h4>

<p class="MsoNormal" id="n4055"><span style="color:red" id="n4056">П</span>реподо́бне о́тче Амвро́сие,
/ кто испове́сть труды́ и боле́зни твоя́, / я́же поне́сл
еси́ ра́ди Ца́рствия Небе́снаго? / И был еси́ о́браз
терпе́ния и смире́ния, / кро́тости и воздержа́ния, / целому́дрия
и послуша́ния, / те́миже обогатил еси́ ду́шу твою́ / и
стяжа́л еси́ да́ры Ду́ха Всесвята́го, / И́мже вся́ка
душа́ живится.</p>

<p class="MsoNormal" id="n4057"><span style="color:red" id="n4058">Б</span>лагословля́л еси́ Го́спода
/ на вся́кое вре́мя, / в ра́дости и печа́ли земна́го жития́,
/ всегда́ хвала́ Его́ бысть во усте́х твоих, / да услы́шат
кро́тцыи и немощству́ющии глас твой и возвеселя́тся, / взыска́л
бо еси́ Го́спода, и услы́ша тя, / и от всех скорбе́й твоих изба́ви
тя. / Присту́пим и мы, бра́тие, к Бо́гу и просвети́мся, / и
лица на́ша не постыдя́тся.</p>

<p class="MsoNormal" id="n4059"><span style="color:red" id="n4060">С</span>вяты́й уго́дниче Бо́жий,
/ ве́ры правосла́вныя ревни́телю, / сосу́де благода́ти
избра́нный, / ди́вным житие́м твои́м пу́стынь О́птина
просла́вися, / и вси концы́ земли́ на́шея возра́довашася,
/ тебе́ бо вси стяжа́хом сте́ну и утвержде́ние, / моли́ся
при́сно ко Го́споду, / всемилости­вому Бо́гу на́шему, / да спасе́т
ду́ши на́ша.</p>

<p class="MsoNormal" id="n4061"><span style="color:red" id="n4062">Б</span>огоблаже́нне о́тче
Амвро́сие, / су́етная и ло́жная мира сего́ / отве́ргл еси́
непоколеби́мо, / облеки́йся в ри́зы мона́шеския, / препобеди́л
еси́ в себе́ ве́тхаго челове́ка, / угаси́в разжже́нныя
стре́лы вра́жия, / ду́шу свою́, я́ко зе́ницу о́ка,
/ соблю́л еси́ невреди́му, / те́мже тя вси ублажа́ем.</p>

<p class="MsoNormal" id="n4063"><span style="color:red" id="n4064">Слава, глас 1:</span> Прииди́те,
мона́хов мно́жество, / хвале́бными пе́сньми / па́мять почти́м
богоно́снаго ста́рца Амвро́сия, / О́птины пу́стыни украше́ния,
/ се бо, я́ко финикс, насажде́нный в дому́ Бо́жием, / процве́л
и возблагоуха́л есть цвет неувяда́емый, / и ны́не предстои́т
пред Царе́м Небе́сным, / моля́ся о душа́х на́ших.</p>

<p class="MsoNormal" id="n4065"><span style="color:red" id="n4066">И ныне, Богородичен, глас тойже:</span>
Всеми́рную сла́ву, / от челове́к Прозя́бшую, / и Влады́ку
Ро́ждшую, / Небе́сную Дверь, / воспои́м Мари́ю Де́ву,
/ Безпло́тных песнь, и ве́рных удобре́ние: / Сия́ бо яви́ся
Не́бо, и Храм Божества́: / Сия́ прегражде́ние вражды́ разруши́вши,
/ мир введе́, и Ца́рствие отве́рзе. / Сию́ у́бо иму́ще
ве́ры Утвержде́ние, / Побо́рника и́мамы из Нея́ Ро́ждшагося
Го́спода. / Дерза́йте у́бо, дерза́йте лю́дие Бо́жии:
/ и́бо Той победи́т враги́, я́ко Всеси́лен.</p>

<p class="MsoNormal" id="n4067"><span style="color:red" id="n4068">Вход. Прокимен дне. И чтения.</span></p>

<h3 id="n4069">При́тчей чте́ние.</h3>

<p class="MsoNormal" id="n4070"><span style="color:red" id="n4071">П</span>а́мять пра́веднаго
с похвала́ми, и благослове́ние Госпо́дне на главе́ его́.
Блаже́н челове́к, и́же обре́те прему́дрость, и сме́ртен,
и́же уве́де ра́зум. Лу́чше бо сию́ купова́ти, не́жели
зла́та и сребра́ сокро́вища. Честне́йшая же есть ка́мений
многоце́нных, все же честно́е недосто́йно ея́ есть. Долгота́
бо дней и ле́та живота́ в десни́це ея́, в шу́йце же ея́
бога́тство и сла́ва, от уст ея́ исхо́дит пра́вда, зако́н
же и ми́лость на язы́це но́сит. Послу́шайте у́бо мене́,
о ча́да, честна́я бо реку́, и блаже́н челове́к, и́же
пути моя́ сохрани́т, исхо́ди бо мои́, исхо́ди живота́,
и уготовля́ется хоте́ние от Го́спода. Сего́ ра́ди молю́
вас и предлага́ю мой глас сыново́м челове́ческим, я́ко аз, прему́дрость,
устро́их сове́т, и ра́зум, и смысл аз призва́х. Мой сове́т
и утвержде́ние, мой ра́зум, моя́ же кре́пость. Аз мене́
лю́бящия люблю́, и́щущии же мене́ обря́щут благода́ть.
Разуме́йте у́бо, незло́бивии, кова́рство, ненака́заннии
же, прилага́йте сердца́. Послу́шайте мене́ и па́ки, честна́я
бо реку́, и отве́рзу от усте́н пра́вая, я́ко и́стине
поучи́тся горта́нь мой, ме́рзки же предо мно́ю устны́ лжи́выя.
С пра́вдою вси глаго́лы уст мои́х, ничто́же в них стро́потно,
ниже́ развраще́нно. Вся пра́ва суть разумева́ющим и про́ста
обрета́ющим ра́зум. Науча́ю бо вас и́стине, да бу́дет о
Го́споде наде́жда ва́ша, и испо́лнитеся Ду́ха.</p>

<p class="MsoNormal" align="right" style="text-align:right" id="n4072"><span style="font-size:
8.0pt;color:red" id="n4073">Cр. Притч 10:7А, 5 А; 3:13–16; 8:6, 34А, 35, 4, 12, 14, 17,
5–9; (?)</span></p>

<h3 id="n4074">Прему́дрости Соломо́новы чте́ние.</h3>

<p class="MsoNormal" id="n4075"><span style="color:red" id="n4076">У</span>ста́ пра́веднаго ка́плют
прему́дрость: устне́ же муже́й му́дрых ве́дят благода́ть.
Уста́ му́дрых поуча́тся прему́дрости, пра́вда же избавля́ет
их от сме́рти. Сконча́вшуся му́жу пра́ведну, не поги́бнет
наде́жда. Сын бо пра́веден ражда́ется в живо́т и во благи́х
свои́х плод пра́вды обы́мет. Свет пра́ведным всегда́, и
от Го́спода обря́щут благода́ть и сла́ву. Язы́к му́дрых
до́брая свесть, и в се́рдце их почи́ет му́дрость. Лю́бит
Госпо́дь преподо́бная сердца́, прия́тни же Ему́ вси непоро́чнии
в пути́. Му́дрость Госпо́дня просвеща́ет лице́ разу́мнаго.
Постига́ет бо жела́ющия ю́, пре́жде да́же разуме́ти
ю́, и удо́бь у́зрится от лю́бящих ю́. У́треневавый
к ней не утруди́тся, и бдяй ея́ ра́ди вско́ре без печа́ли
бу́дет. Я́ко досто́йных ея́ сама́ обхо́дит, и́щущи,
и во стезя́х ея́ явля́ется им благоприе́мне. Му́дрости
никогда́же одоле́ет зло́ба. Сих ра́ди и рачи́тель бых добро́ты
ея́, и возлюби́х ю́, и поиска́х от ю́ности моея́.
И взыска́х неве́сту привести́ себе́, я́ко всех Влады́ка
возлюби́ ю́. Таи́нница бо есть Бо́жия хи́трости, и обрета́тельница
дел Его́. Труды́ ея́ суть доброде́тели: целому́дрию же
и ра́зуму та учи́т, пра́вде и му́жеству, и́хже потре́бнее
ничто́же есть в житии́ челове́ком. А́ще же и мно́гаго иску́сства
жела́ет кто, весть дре́вняя, и бы́ти хотя́щая разсмо́трит.
Свесть изви́тия слове́с и разреше́ния гада́ний, зна́мения
и чудеса́ проразуме́ет, и сбытия́ време́н и лет; и всем сове́тник
есть благ, я́ко безсме́ртие есть в ней и благосла́вие во обще́нии
слове́с ея́. Сего́ ра́ди бесе́довах ко Го́споду, и
помоли́хся Ему́, и рех от всего́ се́рдца моего́: Бо́же
отце́в и Го́споди ми́лости, сотвори́вый вся сло́вом Твои́м
и му́дростию Твое́ю устро́ивый челове́ка, да владе́ет бы́вшими
от Тебе́ тварьми́ и да управля́ет мир в преподо́бии и пра́вде.
Даждь ми Твои́х Престо́лов приседя́щую прему́дрость и не отлучи́
мене́ от о́трок Твои́х, я́ко аз раб Твой и сын рабы́ни
Твоея́. Посли́ ю́ с Небе́с от свята́го жили́ща Твоего́,
и от Престо́ла сла́вы Твоея́, да, су́щи со мно́ю, научи́т
мя, что благоуго́дно есть пред Тобо́ю, и наста́вит мя в ра́зум,
и сохрани́т мя в сла́ве свое́й. Помышле́ния бо сме́ртных
вся боязли́ва, и погреши́тельна умышле́ния их.</p>

<p class="MsoNormal" id="n4077"><span style="font-size:8.0pt;color:red" id="n4078">Притч 10:31А; 10:
32А; ср. Притч 11:2Б; 10:2Б; Притч 11:7А; 11:19А; ср. Притч 13:2А, 9А, ?;
15:2А; ср. Притч 14:33; Притч 22:11А, ?; Прем 6:13; 6:12Б; 6:14А; 6:15Б; 6:16А;
7:30Б; 8:2Б; 8:2Б; 8:3Б; 8:4; 8:7Б; 8:8; ср. Прем 8:9Б; ср. Прем 8:17Б; Прем
8:18Б; 8:21Б; 9:1-3А; 9:4-5А; 9:10; 9:11Б; 9:14.</span></p>

<h3 id="n4079">Прему́дрости Соломо́новы чте́ние.</h3>

<p class="MsoNormal" id="n4080"><span style="color:red" id="n4081">П</span>ра́ведных ду́ши в руце́
Бо́жией, и не прико́снется их му́ка. Непщева́ни бы́ша во
очесе́х безу́мных умре́ти, и вмени́ся озлобле́ние исхо́д
их. И е́же от нас ше́ствие сокруше́ние, они же суть в ми́ре.
Ибо пред лице́м челове́ческим а́ще и му́ку прии́мут, упова́ние
их безсме́ртия испо́лнено. И вма́ле нака́зани бы́вше, вели́кими
благоде́тельствовани бу́дут, я́ко Бог искуси́ я́ и обре́те
их досто́йны Себе́. Я́ко зла́то в горни́ле, искуси́
их и я́ко всепло́дие же́ртвенное прия́т я́. И во вре́мя
посеще́ния их возсия́ют и, я́ко и́скры по сте́блию, потеку́т.
Су́дят язы́ком и облада́ют людьми́, и воцари́тся Госпо́дь
в них во ве́ки. Наде́ющиися Нань разуме́ют и́стину и ве́рнии
в любви́ пребу́дут Ему́. Я́ко благода́ть и ми́лость
в преподо́бных Его́, и посеще́ние во избра́нных Его́.</p>

<p class="MsoNormal" align="right" style="text-align:right" id="n4082"><span style="font-size:
8.0pt;color:red" id="n4083">Прем 3:1–9</span></p>

<h3 id="n4084">На литии стихира храма и святаго, глас 6:</h3>

<p class="MsoNormal" id="n4085"><span style="color:red" id="n4086">П</span>реподо́бне о́тче наш
Амвро́сие, / всея́ Росси́и наста́вниче богому́дрый, / же́зле
немощны́х и стра́ждущих, / о́бразе ве́ры и благоче́стия,
/ пропове́дниче смире́ния и терпе́ния, / моли́твенниче за Оте́чество
на́ше правосла́вное, / днесь ублажа́ем честну́ю твою́ па́мять,
/ с ве́рою и любо́вию притека́юще, / взыва́ем ти дерзнове́нно:
/ моли́ Христа́ Бо́га спасти́ся душа́м на́шим.</p>

<p class="MsoNormal" id="n4087"><span style="color:red" id="n4088">Слава, глас 8:</span> Прииди́те,
ве́рнии лю́дие, / воздади́м досто́йное поклоне́ние / ны́не
просла́вленному ста́рцу Бо́жию / и согла́сно воспои́м ему́:
/ преподо́бне о́тче наш Амвро́сие, / моли́твенниче наш пред
Престо́лом Царя́ Небе́снаго, / не забу́ди нас, убо́гих
чад твои́х, / ча́ющих твоея́ по́мощи, / и изба́ви нас от
вся́кия ну́жды и печа́ли.</p>

<p class="MsoNormal" id="n4089"><span style="color:red" id="n4090">И ныне, Богородичен, глас тойже:</span>
Безневе́стная Де́во, / Я́же Бо́га неизрече́нно заче́нши
пло́тию, / Ма́ти Бо́га Вы́шняго, / Твои́х рабо́в мольбы́
приими́, Всенепоро́чная, / всем подаю́щи очище́ние прегреше́ний,
/ ны́не на́ша моле́ния прие́млющи, / моли́ спасти́ся
всем нам.</p>

<h3 id="n4091">На стиховне стихиры, глас 5.<br id="n4092">
Подобен: Ра́дуйся, Живоно́сный Кре́сте:</h3>

<p class="MsoNormal" id="n4093"><span style="color:red" id="n4094">П</span>еснь воспои́м, лю́дие,
/ учи́телю душеспаси́тельнаго жи́тельства, / исто́чнику любве́
Христо́вы, вели́кому ста́рцу Амвро́сию, / мона́хов путеводи́телю,
/ а́лчущих пита́телю, бе́дствующим помо́щнику, / всем христиа́ном
прибе́жищу: / приими́, уго́дниче Бо́жий, на́ша моле́ния,
/ ве́рных чад твои́х, / чту́щих святу́ю па́мять твою́.</p>

<p class="MsoNormal" id="n4095"><span style="color:red" id="n4096">Стих:</span> <b id="n4097">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n4098"><span style="color:red" id="n4099">П</span>ра́зднующе, преподо́бне
о́тче, / святу́ю па́мять твою́, / благода́рную песнь воспева́ем
ти, / ты бо ве́си ну́жды нас, чад твои́х, / обремене́нных скорбьми́
мно́гими, / помога́еши нам си́лою свы́ше / и огражда́еши,
я́ко щит, / от вся́ких де́монских нахожде́ний, / низпосыла́я
ве́лию ми́лость.</p>

<p class="MsoNormal" id="n4100"><span style="color:red" id="n4101">Стих:</span> <b id="n4102">Блаже́н муж, боя́йся
Го́спода, / в за́поведех Его́ восхо́щет зело́.</b></p>

<p class="MsoNormal" id="n4103"><span style="color:red" id="n4104">П</span>ритеце́м, бра́тие,
/ к исто́чнику све́та и́стины, / богоблаже́нному Амвро́сию,
/ просвети́мся его́ уче́ньми духо́вными / и с ве́рою возопии́м
ку́пно: / приими́ на́ша моли́твы / и изба́ви нас от вся́ких
зол и скорбе́й.</p>

<p class="MsoNormal" id="n4105"><span style="color:red" id="n4106">Слава, глас 8:</span> Наста́вниче
всех приходя́щих к тебе́, / о́тче наш Амвро́сие, / любве́
насади́телю, / ни́щих корми́телю, / жа́ждущих напои́телю,
/ гре́шников до́брый испра́вителю, / неве́рных вразуми́телю,
/ при́зри на нас, чад твои́х, / чту́щих святу́ю па́мять
твою́.</p>

<p class="MsoNormal" id="n4107"><span style="color:red" id="n4108">И ныне, Богородичен, глас тойже:</span>
Безневе́стная Де́во, / Я́же Бо́га неизрече́нно заче́нши
пло́тию, / Ма́ти Бо́га Вы́шняго, / Твои́х рабо́в мольбы́
приими́, Всенепоро́чная, / всем подаю́щи очище́ние прегреше́ний,
/ ны́не на́ша моле́ния прие́млющи, / моли́ спасти́ся
всем нам.</p>

<h3 id="n4109">Тропарь, глас 5:</h3>

<p class="MsoNormal" id="n4110"><span style="color:red" id="n4111">Я́</span>ко к целе́бному исто́чнику,
/ притека́ем к тебе́, Амвро́сие, о́тче наш, / ты бо на путь
спасе́ния нас ве́рно наставля́еши, / моли́твами от бед и напа́стей
охраня́еши, / в теле́сных и душе́вных ско́рбех утеша́еши,
/ па́че же смире́нию, терпе́нию и любви́ науча́еши; / моли́
Человеколю́бца Христа́ / и Засту́пницу усе́рдную / спасти́ся
душа́м на́шим.</p>

<h2 id="n4112"><a name="_НА_УТРЕНИ_4" id="n4113"></a>НА УТРЕНИ</h2>

<h3 id="n4114">На Бог Госпо́дь:<br id="n4115">
тропарь святаго дважды, глас 5:</h3>

<p class="MsoNormal" id="n4116"><span style="color:red" id="n4117">Я́</span>ко к целе́бному исто́чнику,
/ притека́ем к тебе́, Амвро́сие, о́тче наш, / ты бо на путь
спасе́ния нас ве́рно наставля́еши, / моли́твами от бед и напа́стей
охраня́еши, / в теле́сных и душе́вных ско́рбех утеша́еши,
/ па́че же смире́нию, терпе́нию и любви́ науча́еши; / моли́
Человеколю́бца Христа́ / и Засту́пницу усе́рдную / спасти́ся
душа́м на́шим.</p>

<p class="MsoNormal" id="n4118"><span style="color:red" id="n4119">Сла́ва, и ны́не,
Богородичен:</span> Ра́дуйся, Две́ре Госпо́дня непроходи́мая;
/ ра́дуйся, стено́ и покро́ве притека́ющим к Тебе́. / Ра́дуйся,
необурева́емое приста́нище и неискусобра́чная, / ро́ждшая пло́тию
Творца́ Твоего́ и Бо́га. / Моля́щи не оскудева́й о воспева́ющих
/ и кла́няющихся рождеству́ Твоему́.</p>

<h3 id="n4120">По 1-м стихословии седален, глас 8:</h3>

<p class="MsoNormal" id="n4121"><span style="color:red" id="n4122">Ц</span>е́рковь свята́я ны́не
пра́зднует / твою́ честну́ю па́мять, о́тче наш Амвро́сие,
/ почита́ющи по́двиги твоего́ земна́го жития́, / ты бо
яви́лся еси́ вои́стину я́ко река́ благода́ти Ду́ха
Свята́го, / врачу́я не́мощи теле́сныя и душе́вныя / всех
прибега́ющих к тебе́ с ве́рою и наде́ждею. / Тем взыва́ем
тебе́ непреста́нно: / моли́ся Христу́ Бо́гу о спасе́нии
душ на́ших. <span style="color:red" id="n4123">(2)</span></p>

<p class="MsoNormal" id="n4124"><span style="color:red" id="n4125">Слава, и ныне, Богородичен:</span> Упова́ние
и прибе́жище христиа́ном, / Богоро́дице Присноде́во Мари́е,
/ не пре́зри упова́ющих на Тя рабо́в Твои́х, / тре́буем
бо всегда́ Твоея́ по́мощи и заступле́ния, / я́ко Ма́ти
еси́ Зижди́теля всех, Христа́ Бо́га на́шего: / тем и велича́ем
Рождество́ Твое́, Пречи́стая, и вопие́м: / ра́дуйся, Богора́дованная
Влады́чице, / ра́дуйся, спасе́ние душа́м на́шим и ве́лия
ми́лость.</p>

<h3 id="n4126">По 2-м стихословии седален, глас 1:</h3>

<p class="MsoNormal" id="n4127"><span style="color:red" id="n4128">Л</span>юбо́вию Христо́вою
привле́кл еси́ вся концы́ земли́ на́шея / и учи́л
еси́ до́брому христиа́нскому жи́тельству, / терпе́ние и
смире́ние насажда́я в душа́х а́лчущих спасе́ния, / наипа́че
помога́еши нам, / предстоя́ ны́не у Царя́ ца́рствующих
и Влады́ки жи́зни ве́чныя / и моля́ Его́, / да поми́лует
недосто́йных раб Свои́х / и спасе́т ду́ши на́ша. <span style="color:red" id="n4129">(2)</span></p>

<p class="MsoNormal" id="n4130"><span style="color:red" id="n4131">Слава, и ныне, Богородичен:</span> Тя,
Пресвята́я Богоро́дице, / А́нгели пою́т непреста́нно,
/ я́ко Соде́теля тех и Бо́га на́шего несказа́нно во чре́ве
Твое́м заче́нши, / родила́ еси́ неискусому́жно во спасе́ние
на́ше и избавле́ние, / Его́же и мо́лиши при́сно, / су́щим
на земли́ здра́вие дарова́ти / и миру всему́ умире́ние.
/ Те́мже и зове́м Ти: / ра́дуйся, всех родо́в весе́лие,
/ ра́дуйся, Де́во, христиа́н похвало́.</p>

<h3 id="n4132">Величание:</h3>

<p class="MsoNormal" id="n4133"><span style="color:red" id="n4134">У</span>блажа́ем Тя, / преподо́бне
о́тче Амвро́сие, / и чтим святу́ю па́мять твою́, / наста́вниче
мона́хов / и собесе́дниче А́нгелов.</p>

<h3 id="n4135">Псалом избранный.</h3>

<p class="MsoNormal" id="n4136"><span style="font-size:8.0pt;color:red" id="n4137">Лик 1:</span> Терпя́,
потерпе́х Го́спода, и внят ми, и услы́ша моли́тву мою́.
<span style="font-size:8.0pt;color:red" id="n4138">2:</span> Поста́ви на ка́мени
но́зе мои́, и испра́ви стопы́ моя́. <span style="font-size:8.0pt;color:red" id="n4139">1:</span> Се удали́хся бе́гая и водвори́хся
в пусты́ни. <span style="font-size:8.0pt;color:red" id="n4140">2:</span> Уподо́бихся
нея́сыти пусты́нней. <span style="font-size:8.0pt;color:red" id="n4141">1:</span>
Бдех и бых я́ко пти́ца осо́бящаяся на зде. <span style="font-size:8.0pt;color:red" id="n4142">2:</span> Коле́на моя́ изнемого́ста
от поста́. <span style="font-size:8.0pt;color:red" id="n4143">1:</span> И плоть моя́
измени́ся еле́а ра́ди. <span style="font-size:8.0pt;color:red" id="n4144">2:</span>
Слеза́ми мои́ми посте́лю мою́ омочу́. <span style="font-size:8.0pt;color:red" id="n4145">1:</span> Я́ко обыдо́ша мя пси мно́зи,
сонм лука́вых одержа́ша мя. <span style="font-size:8.0pt;color:red" id="n4146">2:</span>
Напряго́ша лук свой, вещь го́рьку. <span style="font-size:8.0pt;
color:red" id="n4147">1:</span> Состреля́ти в та́йных непоро́чнаго. <span style="font-size:8.0pt;color:red" id="n4148">2:</span> Предзре́х Го́спода предо мно́ю
вы́ну, я́ко одесну́ю менé eсть, да не подви́жуся. <span style="font-size:8.0pt;color:red" id="n4149">1:</span> Вси язы́цы обыдо́ша мя, и
и́менем Госпо́дним противля́хся им. <span style="font-size:8.0pt;
color:red" id="n4150">2:</span> Благослове́н Госпо́дь, И́же не даде́ нас
в лови́тву зубо́м их. <span style="font-size:8.0pt;color:red" id="n4151">1:</span>
Да испове́дятся Тебе́, Го́споди, вся дела́ Твоя́. <span style="font-size:8.0pt;color:red" id="n4152">2:</span> И преподо́бнии Твои́ да благословя́т
Тя. <span style="font-size:8.0pt;color:red" id="n4153">1:</span> И уве́дите, я́ко
удиви́ Госпо́дь преподо́бнаго Своего́. <span style="font-size:8.0pt;color:red" id="n4154">2:</span> И утруди́ся во век и жив бу́дет
до конца́. <span style="font-size:8.0pt;color:red" id="n4155">1:</span> Храни́т Госпо́дь
ду́ши преподо́бных Свои́х. <span style="font-size:8.0pt;
color:red" id="n4156">2:</span> Восхва́лятся преподо́бнии во сла́ве и возра́дуются
на ло́жах свои́х. <span style="font-size:8.0pt;color:red" id="n4157">1:</span> Честна́
пред Го́сподем смерть преподо́бных Его́. <span style="font-size:
8.0pt;color:red" id="n4158">2:</span> По́йте Го́сподеви, преподо́бнии Его́,
и испове́дайте па́мять святы́ни Его́, во всех лю́дех чудеса́
Его́.</p>

<p class="MsoNormal" id="n4159"><span style="color:red" id="n4160">Сла́ва, и ны́не:</span> Аллилу́иа,<span style="color:red" id="n4161"> трижды.</span></p>

<h3 id="n4162">По полиелеи седален, глас 8:</h3>

<p class="MsoNormal" id="n4163"><span style="color:red" id="n4164">Д</span>осто́йно восхва́лим,
бра́тие, / по́двиги всея́ Росси́и чудотво́рца, / преподо́бнаго
отца́ на́шего Амвро́сия, / возше́дшаго на высоту́ ле́ствицы
духо́вныя / и просла́вльшаго Бо́га соверше́нством доброде́телей
душеспаси́тельных, / и па́ки воспои́м, со умиле́нием серде́ц
на́ших зову́ще: / ра́дуйся, Амвро́сие, о́тче святы́й,
/ до́брый наста́вниче благоче́стия. <span style="color:red" id="n4165">(2)</span></p>

<p class="MsoNormal" id="n4166"><span style="color:red" id="n4167">Слава, и ныне, Богородичен:</span> Де́во
пренепоро́чная и неискусобра́чная Мари́е, / при́зри и посети́
рабо́в Твои́х, / ве́рно пою́щих и хва́лящих Тя во хра́ме
Твое́м, Препе́тая: / ра́дуйся, Богоблагода́тная Богоро́дице
Всепе́тая, / ра́дуйся, спасе́ние на́ше и утвержде́ние,
/ ра́дуйся, просвети́вшая род наш светоно́сным Рождество́м Сы́на
Твоего́ и Бо́га на́шего, / И́мже искорени́ся лесть бесо́вская,
/ ра́дуйся, совокупи́вшая до́льняя Небе́сным: / ра́дуйся,
Неве́сто Неневе́стная.</p>

<h3 id="n4168">Степенна, 1-й антифон 4-го гласа:</h3>

<p class="MsoNormal" id="n4169"><span style="color:red" id="n4170">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n4171"><span style="color:red" id="n4172">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n4173"><span style="color:red" id="n4174">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n4175">Прокимен, глас 4:</h3>

<p class="MsoNormal" id="n4176"><span style="color:red" id="n4177">Ч</span>естна́ пред Го́сподем
/ смерть преподо́бных Его́. <span style="color:red" id="n4178">Стих:</span> Что возда́м
Го́сподеви о всех, я́же воздаде́ ми?</p>

<p class="MsoNormal" id="n4179"><span style="color:red" id="n4180">Другий прокимен:</span> Вся́кое
дыха́ние / да хва́лит Го́спода. <span style="color:red" id="n4181">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n4182">Евангелие от Матфея, зачало 43.</h3>

<p class="MsoNormal" id="n4183"><span style="color:red" id="n4184">Р</span>ече́ Госпо́дь Свои́м
ученико́м: вся Мне предана́ суть Oтце́м Мои́м, и никто́же
зна́ет Сы́на, то́кмо Oте́ц: ни Oтца́ кто зна́ет, то́кмо
Сын, и ему́же а́ще во́лит Сын откры́ти. Прииди́те ко Мне
вси тружда́ющиися и обремене́ннии, и Аз упоко́ю вы. Возми́те
и́го Мое́ на себе́, и научи́теся от Мене́, я́ко кро́ток
есмь и смире́н се́рдцем, и обря́щете поко́й душа́м ва́шим.
И́го бо Мое́ бла́го, и бре́мя Мое́ легко́ есть.</p>

<p class="MsoNormal" align="right" style="text-align:right" id="n4185"><span style="font-size:
8.0pt;color:red" id="n4186">Мф 11:27–30</span></p>

<h3 id="n4187">По 50-м псалме.</h3>

<p class="MsoNormal" id="n4188"><span style="color:red" id="n4189">Слава:</span> Моли́твами
преподо́бнаго отца́ на́шего Амвро́сия, / Ми́лостиве,
очи́сти / мно́жества согреше́ний на́ших.</p>

<p class="MsoNormal" id="n4190"><span style="color:red" id="n4191">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n4192"><span style="color:red" id="n4193">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n4194">И стихира, глас 6:</h3>

<p class="MsoNormal" id="n4195"><span style="color:red" id="n4196">Б</span>огоно́сный о́тче наш
Амвро́сие, / в христоподража́тельнем житии́ свое́м / стяжа́л
еси́ плоды́ духо́вныя: / любо́вь, мир, ра́дость, / долготерпе́ние,
бла́гость, милосе́рдие, / ве́ру, кро́тость, воздержа́ние,
/ плоть распя́в со страстьми́ и похотьми́, / тяготы́ других
поне́сл еси́ / и та́ко испо́лнил еси́ зако́н Христо́в,
/ достоблаже́нне о́тче, моли́ся о спасе́нии душ на́ших.</p>

<h3 id="n4197">Канон Богородицы со ирмосом на 6 и святаго на 8.<br id="n4198">
Канон святаго, глас 8.</h3>

<h3 id="n4199">Песнь 1.</h3>

<p class="MsoNormal" id="n4200"><span style="color:red" id="n4201">Ирмос:</span> Колесницегони́теля
фарао́ня погрузи́ / чудотворя́й иногда́ / Моисе́йский жезл,
крестообра́зно порази́в / и раздели́в мо́ре: / Изра́иля
же беглеца́, пешехо́дца спасе́, / песнь Бо́гови воспева́юща.</p>

<p class="MsoNormal" id="n4202"><span style="color:red" id="n4203">Ц</span>е́рковь ны́не торжеству́ет,
/ све́тло пра́зднующи твою́ святу́ю па́мять, / и с ра́достию
воспева́ет ти хвале́бную песнь, / сла́вящи Го́спода, ди́внаго
во святы́х Свои́х.</p>

<p class="MsoNormal" id="n4204"><span style="color:red" id="n4205">П</span>озна́л еси́ сла́дость
жи́зни во Христе́ / и не обину́яся оста́вил еси́ пре́лесть
земны́х благ и суету́ ми́ра, / всего́ себе́ покори́в
Бо́гу.</p>

<p class="MsoNormal" id="n4206"><span style="color:red" id="n4207">К</span>то изочте́т по́двиги
твоя́, / я́же поне́сл еси́ ра́ди Ца́рствия Небе́снаго,
/ в пе́нии, бде́нии и поще́нии утвержда́я дух свой?</p>

<p class="MsoNormal" id="n4208"><span style="color:red" id="n4209">В</span>осходи́л еси́ от си́лы
в си́лу в доброде́лании за́поведей Христо́вых / и стяжа́л
еси́ дар Ду́ха Свята́го, / Его́же де́йствием спасл еси́
мно́гия ду́ши христиа́нския.</p>

<p class="MsoNormal" id="n4210"><span style="color:red" id="n4211">Б</span>огородичен: Богоро́дице
Присноде́во Мари́е, / простри́ ми ми́лостивне десни́цу
на по́мощь, / умоля́ющи Сы́на Твоего́ и Бо́га, / я́ко
уя́звен есмь лю́те / и на Тя то́чию наде́жду мою́ положи́х,
/ Ты мя уще́дри.</p>

<p class="MsoNormal" id="n4212"><span style="color:red" id="n4213">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n4214">Песнь 3.</h3>

<p class="MsoNormal" id="n4215"><span style="color:red" id="n4216">Ирмос:</span> Утвержде́й в нача́ле
небеса́ ра́зумом / и зе́млю на вода́х основа́вый, / на
ка́мени мя, Христе́, за́поведей Твои́х утверди́: / я́ко
несть свят, па́че Тебе́, Еди́не Человеколю́бче.</p>

<p class="MsoNormal" id="n4217"><span style="color:red" id="n4218">П</span>ослуша́нием соверше́нным
отве́рглся еси́ во́ли своея́ / и тем стра́сти существа́
па́дшаго Ада́ма отри́­нул еси́, / всего́ себе́ преда́в
води́тельству богому́дрых ста́рцев и отце́в пу́стыни,
/ и́же и возрасти́ша тя в ме́ру во́зраста духо́внаго.</p>

<p class="MsoNormal" id="n4219"><span style="color:red" id="n4220">Ц</span>елому́дрия красоту́
стяжа́ла есть твоя́ чи́стая душа́, / си́лою покая́ния
совле́кшися ве́тхаго челове́ка / и в духо́внем преуспе́янии
обле́кшися во Христа́.</p>

<p class="MsoNormal" id="n4221"><span style="color:red" id="n4222">Б</span>о́га́тства тле́ннаго
ми́ра возненави́дел еси́ / и был еси́ я́ко стра́нник
и пришле́ц на земли́, / взыску́я Гра́да Небе́снаго, / те́мже
Домовлады́ка введе́ тя в черто́г сла́вы Своея́.</p>

<p class="MsoNormal" id="n4223"><span style="color:red" id="n4224">Х</span>ристо́с Бог обогати́
тя да́ром чуде́с, / и мно́гия боле́зни стра́ждущих исцели́л
еси́, / не оста́ви нас, ча́ющих от тебе́ благода́тныя по́мощи.</p>

<p class="MsoNormal" id="n4225"><span style="color:red" id="n4226">Богородичен:</span> Наде́ждо и упова́ние
на́ше, / Влады́чице ми́ра, блага́я Помо́щнице, / спаси́,
и в кре́пости рог вознеси́ правосла́вных, / и лю́ди на́ша
от вся́ких бед и от разли́чных обстоя́ний свободи́.</p>

<p class="MsoNormal" id="n4227"><span style="color:red" id="n4228">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n4229">Седален, глас 4:</h3>

<p class="MsoNormal" id="n4230"><span style="color:red" id="n4231">Л</span>ик мона́хов ны́не славосло́вит
тя, / преподо́бне о́тче наш Амвро́сие, / ублажа́я честну́ю
па́мять твою́, / и вся оби́тель в ра́дости торжеству́ет,
/ почита́ющи твое́ чи́стое в доброде́телех житие́ / и мно́жество
чудотворе́ний, тобо́ю преизлива́емых. / Те́мже мы вси вку́пе
вопие́м: / спаса́й нас моли́твами твои́ми, Амвро́сие, о́тче
наш. <span style="color:red" id="n4232">(2)</span></p>

<p class="MsoNormal" id="n4233"><span style="color:red" id="n4234">Слава, и ныне, Богородичен:</span> Под
Твое́ благоутро́бие притека́юще, / мо́лим, Богоро́дице
Де́во, / не пре́зри пла́ча на́шего и моли́твы, / но ускори́
изба́вити от бед и скорбе́й лю́ди безотве́тныя: / Ты бо еди́на
еси́ изве́стнейшее христиа́ном упова́ние, / и к Тебе́ прибега́юще,
вси спаса́емся.</p>

<h3 id="n4235">Песнь 4.</h3>

<p class="MsoNormal" id="n4236"><span style="color:red" id="n4237">Ирмос:</span> Ты моя́ кре́пость,
Го́споди, / Ты моя́ и си́ла, / Ты мой Бог, Ты мое́ ра́дование,
/ не оста́вль не́дра О́тча / и на́шу нищету́ посети́в.
/ Тем с проро́ком Авваку́мом зову́ Ти: / си́ле Твое́й сла́ва,
Человеколю́бче.</p>

<p class="MsoNormal" id="n4238"><span style="color:red" id="n4239">И</span>збра́нный сосу́д Ду́ха
Свята́го был еси́ / и то́ки чуде́с изли́л еси́. /
Приими́ на́ша моли́твы / и исцели́ нас от ран грехо́вных
и страсте́й.</p>

<p class="MsoNormal" id="n4240"><span style="color:red" id="n4241">П</span>озна́вый си́лу моли́твы
во спасе́ние души́, / научи́ нас душеполе́зно моли́тися
/ ко Изба́вителю всех ми́ло­стивому Иису́су.</p>

<p class="MsoNormal" id="n4242"><span style="color:red" id="n4243">В</span>е́ру и́стинную правосла́вную
утверди́ в лю́дех твои́х, / чту́щих тя я́ко ревни́теля
уче́ния Христо́ва.</p>

<p class="MsoNormal" id="n4244"><span style="color:red" id="n4245">Ч</span>то воздади́м ти, преблаже́нне
о́тче наш, / за вся, я́же возда́л еси́ нам, ча́дом твои́м,
/ чту́щим твою́ честну́ю па́мять?</p>

<p class="MsoNormal" id="n4246"><span style="color:red" id="n4247">Богородичен:</span> Из твоего́ пречи́стаго
чре́ва, Богороди́тельнице, / Сло́во Бо́жие произы́де несказа́нно,
/ Его́же объе́мши, от зол изба́вити умоли́ зову́щих: /
сла́ва си́ле Твое́й, Го́споди.</p>

<p class="MsoNormal" id="n4248"><span style="color:red" id="n4249">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n4250">Песнь 5.</h3>

<p class="MsoNormal" id="n4251"><span style="color:red" id="n4252">Ирмос:</span> Вску́ю мя отри́нул
еси́ / от лица́ Твоего́, Све́те незаходи́мый? / И покры́ла
мя есть чужда́я тьма, окая́ннаго. / Но обрати́ мя и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n4253"><span style="color:red" id="n4254">С</span>ве́том уче́ния Христо́ва
просвеще́нный, / мрак заблужде́ния грехо́внаго отме́л еси́,
/ наста́ви во све́те повеле́ний Бо́жиих и нас, омраче́нных
страстьми́.</p>

<p class="MsoNormal" id="n4255"><span style="color:red" id="n4256">Н</span>о́вая свеща́ возсия́л
еси́, о́тче, на земли́ Росси́йстей, / озаря́я све́том
любве́ Боже́ственныя вся до́льняя, / просвети́, богоно́се,
нас, недосто́йных чад твои́х, / све́том за́поведей Христо́вых.</p>

<p class="MsoNormal" id="n4257"><span style="color:red" id="n4258">В</span>озлюби́л еси́ бли́жняго
и подъя́л еси́ его́ бре́мя грехо́в и скорбе́й, / да
у́зрит свет и́стины и испра́вит стопы́ своя́ к де́ланию
за́поведей Христо́вых.</p>

<p class="MsoNormal" id="n4259"><span style="color:red" id="n4260">У</span>насле́довал еси́ Ца́рство
Небе́сное, / иде́же пра́зднующих глас непреста́нный / и безконе́чная
сла́дость зря́щих лица́ добро́ту Бо́га неизрече́нную.</p>

<p class="MsoNormal" id="n4261"><span style="color:red" id="n4262">Богородичен:</span> Нескве́рная
А́гнице и Богоотрокови́це Мари́е, / Твои́ми моли́твами
укрепи́вшеся, / святи́и победи́ша бесо́вския си́лы. / Те́мже
и нам, упова́ющим на Тя, / ско́ро предста́ни в по́мощь, / да
посра́мятся и паду́т вси, явля́ющии рабо́м Твои́м зла́я.</p>

<p class="MsoNormal" id="n4263"><span style="color:red" id="n4264">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n4265">Песнь 6.</h3>

<p class="MsoNormal" id="n4266"><span style="color:red" id="n4267">Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся: / к Тебе́ бо возопи́х, и услы́ши мя, / Бо́же спасе́ния
моего́.</p>

<p class="MsoNormal" id="n4268"><span style="color:red" id="n4269">К</span>ре́пкое заступле́ние
бу́ди всем, / притека́ющим к твое́й по́мощи в неду́зех
и печа́лех, о́тче наш Амвро́сие, / О́птинския оби́тели
вели́кий ста́рче.</p>

<p class="MsoNormal" id="n4270"><span style="color:red" id="n4271">И</span>зба́ви нас от кова́рства
лука́вых духо́в / и изведи́ из глубины́ грехо́вныя, / да
очи́стит нас Христо́с Бог от беззако́ний на́ших и спасе́т
ду́ши на́ша.</p>

<p class="MsoNormal" id="n4272"><span style="color:red" id="n4273">К</span>а́ко рцем твоя́ благодея́ния
лю́дем, стра́ждущим и уничиже́нным? / Ка́ко воспои́м ти
благода́рственную песнь? / Приими́ ны́не песнь хвале́бную недосто́йных
чад твои́х.</p>

<p class="MsoNormal" id="n4274"><span style="color:red" id="n4275">П</span>осети́ на́ша не́мощи
по ми́лости твое́й, / исцели́ я́звы духо́вныя си́лою
да́нною ти свы́ше благода́ти, / да воста́нем от ме́ртвеннаго
сна грехо́внаго.</p>

<p class="MsoNormal" id="n4276"><span style="color:red" id="n4277">Богородичен:</span> Песносло́вяще,
Чи́стая, из утро́бы Твоея́ Вопло́щшагося, / Тя славосло́вим,
я́ко Бо́жию Ма́терь.</p>

<p class="MsoNormal" id="n4278"><span style="color:red" id="n4279">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n4280">Кондак, глас 2:</h3>

<p class="MsoNormal" id="n4281"><span style="color:red" id="n4282">З</span>аве́т Пастыренача́льника
испо́лнив, / ста́рчества благода́ть насле́довал еси́,
/ боле́знуя се́рдцем о всех, с ве́рою притека́ющих к тебе́.
/ Те́мже и мы, ча́да твоя́, с любо́вию вопие́м ти: / о́тче
святы́й Амвро́сие, / моли́ Христа́ Бо́га спасти́ся
душа́м на́шим.</p>

<p class="MsoNormal" id="n4283"><span style="color:red" id="n4284">Икос:</span> Доброзра́чное житие́
показа́л еси́ / и своими доброде́тельми озари́л еси́ всю
зе́млю Ру́сскую, / привле́кл еси́ к себе́ вся концы́
Оте́чества на́шего, / окормля́я неисче́тную па́ству ве́рных
чад твои́х, / и́хже с любо́вию призре́л еси́, я́ко
оте́ц чадолюби́вый и ми́лостивый. / Те́мже сте́кшеся в
день преставле́ния твоего́, / во умиле́нии зове́м: / ра́дуйся,
подви́жниче благоче́стия, восприе́мый бога́тыя да́ры Ду́ха
Всесвята́го; / ра́дуйся, высото́ смире́ния и терпе́ния,
и́миже науча́еши ве́рная ча́да своя́; / ра́дуйся,
дре́во плодоно́сное, и́мже напита́л еси́ мно́жество
а́лчущих жизни ве́чныя; / ра́дуйся, цве́те благоуха́нный
любве́ Боже́ственныя, е́юже утеша́ются скорбя́щии и боле́знующии;
/ ра́дуйся, исто́чниче приснотеки́й чуде́с и благотворе́ний,
от ни́хже боля́щии исцелева́ют и ги́бнущии спаса́ются;
/ ра́дуйся, дерзнове́нный хода́таю наш пред пра́ведным Судие́ю;
/ ра́дуйся, помо́щниче нам пресла́вный во всех обстоя́ниих.
/ Ра́дуйся, богому́дре Амвро́сие, вели́кий ста́рче всероссийский.</p>

<h3 id="n4285">Песнь 7.</h3>

<p class="MsoNormal" id="n4286"><span style="color:red" id="n4287">Ирмос:</span> Бо́жия снизхожде́ния
/ огнь устыде́ся в Вавило́не иногда́: / сего́ ра́ди о́троцы
в пещи́ ра́дованною ного́ю, / я́ко во цве́тнице, лику́юще,
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n4288"><span style="color:red" id="n4289">П</span>ресели́лся еси́ в го́рния
черто́ги / и та́мо зри́ши сла́ву неизрече́нную преве́чнаго
Бо́га, зовя́: / благослове́н еси́, Бо́же оте́ц на́ших.</p>

<p class="MsoNormal" id="n4290"><span style="color:red" id="n4291">В</span> со́нме святы́х уго́дников
ны́не / прославля́еши прему́драго Творца́ и Го́спода Сил,
воспева́я: / благослове́н еси́, Бо́же оте́ц на́ших.</p>

<p class="MsoNormal" id="n4292"><span style="color:red" id="n4293">С</span> ли́ки А́нгелов и Арха́нгелов
предстои́ши пред лице́м Вседержи́теля / и та́мо немо́лчно
пое́ши: / благослове́н еси́, Бо́же оте́ц на́ших.</p>

<p class="MsoNormal" id="n4294"><span style="color:red" id="n4295">В</span>ни́де в ра́дость Го́спода,
я́ко до́брый и ве́рный раб его́ был еси́ на земли́,
/ и ны́не на Небесе́х взыва́еши: / благослове́н еси́, Бо́же
оте́ц на́ших.</p>

<p class="MsoNormal" id="n4296"><span style="color:red" id="n4297">Богородичен:</span> Виждь, Влады́чице,
души́ моея́ злосмра́дныя ра́ны, / и́хже самохо́тне
подъя́х, окая́нный, и не могу́ приложи́ти пла́стыря, но
е́ле жив сый, вопию́: / ми́лостива мне Врача́ всех и Бо́га
ма́терними Твои́ми моли́твами сотвори́, / я́ко да воспою́
Ти: / благослове́н, Пречи́стая, Плод Твоего́ чре́ва.</p>

<p class="MsoNormal" id="n4298"><span style="color:red" id="n4299">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n4300">Песнь 8.</h3>

<p class="MsoNormal" id="n4301"><span style="color:red" id="n4302">Ирмос:</span> Седмери́цею пещь
/ халде́йский мучи́тель / богочести́вым неи́стовно разжже́,
/ си́лою же лу́чшею спасе́ны сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n4303"><span style="color:red" id="n4304">Ц</span>е́рковь ны́не ликовству́ет,
/ пра́зднующи блаже́нную па́мять твою́, достохва́льне о́тче,
/ и обре́тение честны́х моще́й твои́х прославля́ет ра́достно,
пою́щи: / да благослови́т вся тварь Го́спода и превозно́сит
Его́ во ве́ки.</p>

<p class="MsoNormal" id="n4305"><span style="color:red" id="n4306">С</span>обра́шася ны́не в оби́тели
святе́й мона́хов мно́жество, / ублажа́ющих твою́ честну́ю
па́мять и пою́щих с ра́достию: / да благослови́т вся тварь Го́спода
и превозно́сит Его́ во ве́ки.</p>

<p class="MsoNormal" id="n4307"><span style="color:red" id="n4308">П</span>а́стырие и учи́телие
стеко́шася в сей град оби́тельный, / иде́же в доброде́телех
ты процве́л еси́, поя́: / да благослови́т вся тварь Го́спода
и превозно́сит Его́ во ве́ки.</p>

<p class="MsoNormal" id="n4309"><span style="color:red" id="n4310">С</span>та́рии и млади́и, си́льнии
и немощни́и приидо́ша ны́не в дом Госпо́день / просла́вити
преподо́бнаго ста́рца и отца́ на́шего Амвро́сия, вопию́ще:
/ да благослови́т вся тварь Го́спода и превозно́сит Его́ во
ве́ки.</p>

<p class="MsoNormal" id="n4311"><span style="color:red" id="n4312">Богородичен:</span> От Тебе́, Пресвята́я
Богоро́дице, / излия́ся вода́ живо́тная на омове́ние скве́рны
всеми́рныя, / е́юже благоволи́ и мое́ се́рдце прохлади́ти
/ и окропи́ти росо́ю моли́тв в кро́ве крил Твои́х во ве́ки
вся.</p>

<p class="MsoNormal" id="n4313"><span style="color:red" id="n4314">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n4315">Песнь 9.</h3>

<p class="MsoNormal" id="n4316"><span style="color:red" id="n4317">Ирмос:</span> Ужасе́ся о сем Не́бо,
/ и земли́ удиви́шася концы́, / я́ко Бог яви́ся челове́ком
пло́тски / и чре́во Твое́ бысть простра́ннейшее Небе́с.
/ Тем Тя, Богоро́дицу, / А́нгелов и челове́к чинонача́лия велича́ют.</p>

<p class="MsoNormal" id="n4318"><span style="color:red" id="n4319">П</span>ропове́дует ны́не Правосла́вная
Це́рковь по́двиги твоя́, / я́ко всеросси́йскаго уго́дника
Бо́жия, / и чтит твою́ па́мять, / восхваля́ющи твое́ ангелоподо́бное
житие́.</p>

<p class="MsoNormal" id="n4320"><span style="color:red" id="n4321">П</span>ри́зри с Небесе́, о́тче
наш Амвро́сие, на ве́рныя лю́ди твоя́ / и низпосли́ свы́ше
ру́ку по́мощи / всем покланя́ющимся честно́му о́бразу твоему́.</p>

<p class="MsoNormal" id="n4322"><span style="color:red" id="n4323">У</span>слы́ши глас моле́ния
на́шего, / посети́ ми́лостию твое́ю боле́зни и не́мощи
чад твои́х, / с ве́рою к тебе́ прибега́ющих, досточу́дне
о́тче наш.</p>

<p class="MsoNormal" id="n4324"><span style="color:red" id="n4325">П</span>рипа́даем во умиле́нии
серде́ц на́ших к стопа́м твои́м, / вели́кий ста́рче
земли́ на́шея, про́сим и мо́лим: / не забу́ди посеща́ти
чту́щия пречестну́ю па́мять твою́.</p>

<p class="MsoNormal" id="n4326"><span style="color:red" id="n4327">Богородичен:</span> Ко́е Тебе́
дарова́ние принесе́м, Богоро́дице? / Или́ что веща́ти и́мамы,
гре́шнии? / То́чию уми́льно вопие́м, моля́щеся: / спаси́
рабы́ Твоя́, Богоблагода́тная Отрокови́це, / я́ко да Тя
при́сно велича́ем.</p>

<p class="MsoNormal" id="n4328"><span style="color:red" id="n4329">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n4330">Светилен:</h3>

<p class="MsoNormal" id="n4331"><span style="color:red" id="n4332">М</span>она́шескаго о́браза
житие́ избра́в непрело́жно / и отри́нув ми́ра сего́
суету́ и сла́ву, / всели́лся еси́ в оби́тель Богоро́дицы,
/ преподо́бне о́тче наш Амвро́сие, / и процве́л еси́, я́ко
крин се́льный. / Мы же, чту́ще святу́ю па́мять твою́, зове́м
ти: / бу́ди нам помо́щник и засту́пник в беда́х и ско́рбех
обстоя́щих. <span style="color:red" id="n4333">(2)</span></p>

<p class="MsoNormal" id="n4334"><span style="color:red" id="n4335">Слава, и ныне, Богородичен:</span> Ра́дуйся,
Тебе́ зове́м, благослове́нная Богоро́дице Де́во, / я́ко
Тобо́ю присносу́щныя ра́дости прича́стницы бы́хом. / Живо́т
бо наш и спасе́ние недомы́слимо и превы́ше естества́ родила́
еси́, / сего́ ра́ди непреста́нно ублажа́ют Тя ро́дове
родо́в, / я́коже пре́жде прорекла́ еси́.</p>

<h3 id="n4336">На хвалитех стихиры на 4, глас 6:</h3>

<p class="MsoNormal" id="n4337"><span style="color:red" id="n4338">В</span>осхва́лим, ве́рнии
лю́дие, / достоблаже́нную па́мять преподо́бнаго Амвро́сия,
/ вели́каго ста́рца О́птинскаго, / всея́ Росси́и чудотво́рца,
/ той бо, сконча́в земно́е стра́нствие, / вни́де в оби́тель
Царя́ Небе́снаго / и зрит та́мо красоту́ неизрече́нную,
/ вчини́вся с ли́ки безпло́тных, / пое́т с ни́ми песнь
трисвяту́ю / в Тро́ице сла́вимому Бо́гу.</p>

<p class="MsoNormal" id="n4339"><span style="color:red" id="n4340">В</span>озра́дуемся, бра́тие,
/ пра́зднующе све́тлую па́мять / богоно́снаго ста́рца Амвро́сия,
/ учи́теля благоче́стия, / пропове́дника любве́ Христо́вы,
/ его́же Бог сотвори́ сосу́д избра́нный благода́ти Своея́
живоно́сныя, / воспои́м, зову́ще: / моли́, о́тче, всеще́драго
Бо́га / спасти́ся душа́м на́шим.</p>

<p class="MsoNormal" id="n4341"><span style="color:red" id="n4342">П</span>реблаже́нне о́тче Амвро́сие,
/ вонми́ гла́су душ на́ших, / ча́ющих твоея́ ми́лости,
/ се бо ско́рби и ну́жды / превзыдо́ша главу́ на́шу, /
и несть исцеле́ния пло́ти на́шей; / прииди́ и помози́ всем
/ чту́щим твою́ святу́ю па́мять.</p>

<p class="MsoNormal" id="n4343"><span style="color:red" id="n4344">Ц</span>е́рковь Ру́сская ны́не
пра́зднует / твою́ прехва́льную па́мять, / богому́дре о́тче
Амвро́сие, / прославля́ющи твое́ земно́е житие́, / е́же
укра́сил еси́ доброде́тельми Христо́выми. / Не премолчи́
за ны ко Го́споду / в твои́х те́плых моли́твах, / да спасе́т
ду́ши на́ша.</p>

<p class="MsoNormal" id="n4345"><span style="color:red" id="n4346">Слава, глас 8:</span> Бу́ди помо́щник
и засту́пник нам, / обурева́емым в пучи́не жите́йскаго мо́ря,
/ богоблаже́нне о́тче Амвро́сие, / до́брый па́стырю и де́лателю
жа́твы мно́гия, / тебе́ бо вси ве́мы / я́ко ми́лостиваго
чудотво́рца, / ско́раго врача́ душ и теле́с на́ших, / кре́пкаго
моли́твенника пред Бо́гом / о спасе́нии душ на́ших.</p>

<p class="MsoNormal" id="n4347"><span style="color:red" id="n4348">И ныне, Богородичен, глас тойже:</span>
Влады́чице, приими́ моли́твы рабо́в твои́х, / и изба́ви
нас / от вся́кия ну́жды и печа́ли.</p>

<p class="MsoNormal" id="n4349"><span style="color:red" id="n4350">Славословие великое и отпуст.</span></p>

<h2 id="n4351"><a name="_НА_ЛИТУРГИИ_4" id="n4352"></a>НА ЛИТУРГИИ</h2>

<p class="MsoNormal" id="n4353"><span style="color:red" id="n4354">Служба преподобническая. Блаженны преподобного,
песнь 3-я на 4 (со ирмосом) и песнь 6-я на 4.</span></p>

<h3 id="n4355">Тропарь преподобного Амвросия, глас 5:</h3>

<p class="MsoNormal" id="n4356"><span style="color:red" id="n4357">Я́</span>ко к целе́бному исто́чнику,
/ притека́ем к тебе́, Амвро́сие, о́тче наш, / ты бо на путь
спасе́ния нас ве́рно наставля́еши, / моли́твами от бед и напа́стей
охраня́еши, / в теле́сных и душе́вных ско́рбех утеша́еши,
/ па́че же смире́нию, терпе́нию и любви́ науча́еши; / моли́
Человеколю́бца Христа́ / и Засту́пницу усе́рдную / спасти́ся
душа́м на́шим.</p>

<h4 id="n4358">Кондак преподобного, глас 2:</h4>

<p class="MsoNormal" id="n4359"><span style="color:red" id="n4360">З</span>аве́т Пастыренача́льника
испо́лнив, / ста́рчества благода́ть насле́довал еси́,
/ боле́знуя се́рдцем о всех, с ве́рою притека́ющих к тебе́.
/ Те́мже и мы, ча́да твоя́, с любо́вию вопие́м ти: / о́тче
святы́й Амвро́сие, / моли́ Христа́ Бо́га спасти́ся
душа́м на́шим.</p>

<h3 id="n4361">Прокимен, глас 4:</h3>

<p class="MsoNormal" id="n4362"><span style="color:red" id="n4363">Ч</span>естна́ пред Го́сподем
/ смерть преподо́бных Его́. <span style="color:red" id="n4364">Стих:</span> Что возда́м
Го́сподеви о всех, я́же воздаде́ ми?</p>

<p class="MsoNormal" id="n4365"><span style="color:red" id="n4366">Апостол и Евангелие – дня и преподобного:</span></p>

<h3 id="n4367">Апостол к Галатом, зачало 213.</h3>

<p class="MsoNormal" id="n4368"><span style="color:red" id="n4369">Б</span>ра́тие, плод духо́вный
есть любы́, ра́дость, мир, долготерпе́ние, бла́гость, милосе́рдие,
ве́ра, кро́тость, воздержа́ние: на таковы́х несть зако́на.
А и́же Христо́вы суть, плоть распя́ша со страстьми́ и похотьми́.
А́ще живе́м ду́хом, ду́хом и да хо́дим. Не быва́им
тщесла́вни, друг дру́га раздража́юще, друг дру́гу зави́дяще.
Бра́тие, а́ще и впаде́т челове́к в не́кое прегреше́ние,
вы духо́внии исправля́йте такова́го ду́хом кро́тости: блюды́й
себе́, да не и ты искуше́н бу́деши. Друг дру́га тяготы́
носи́те, и та́ко испо́лните зако́н Христо́в. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="font-size:8.0pt;color:red" id="n4370">Гал 5:22–6: 2</span></p>

<h3 id="n4371">Аллилуиа, глас 6.</h3>

<p class="MsoNormal" id="n4372"><span style="color:red" id="n4373">Стих:</span> Блаже́н муж, боя́йся
Го́спода, в за́поведех Его́ восхо́щет зело́. <span style="color:red" id="n4374">Стих:</span> Си́льно на земли́ бу́дет се́мя
Его́, род пра́вых благослови́тся.</p>

<h3 id="n4375">Евангелие Луки, зачало 24.</h3>

<p class="MsoNormal" id="n4376"><span style="color:red" id="n4377">В</span>о вре́мя о́но, ста
Иису́с на ме́сте ра́вне, и наро́д учени́к Его́, и
мно́жество мно́го люде́й от всея́ Иуде́и и Иерусали́ма,
и помо́рия Ти́рска и Сидо́нска, и́же приидо́ша послу́шати
Его́ и исцели́тися от неду́г свои́х, и стра́ждущии от дух
нечи́стых, и исцеля́хуся. И весь наро́д иска́ше прикаса́тися
Ему́, я́ко си́ла от Него́ исхожда́ше, и исцеля́ше
вся. И той возве́д о́чи свои́ на ученики́ своя́, глаго́лаше:
блаже́ни ни́щии ду́хом, я́ко ва́ше есть Ца́рствие
Бо́жие. Блаже́ни, а́лчущии ны́не, я́ко насы́титеся.
Блаже́ни, пла́чущии ны́не, я́ко возсмее́теся. Блаже́ни
бу́дете, егда́ возненави́дят вас челове́цы, и егда́ разлуча́т
вы и поно́сят, и пронесу́т и́мя ва́ше я́ко зло, Сы́на
Челове́ческаго ра́ди. Возра́дуйтеся в той день и взыгра́йте:
се бо мзда ва́ша мно́га на небеси́. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="font-size:8.0pt;color:red" id="n4378">Лк. 6, 17 – 23</span></p>

<h3 id="n4379">Причастен:</h3>

<p class="MsoNormal" id="n4380"><span style="color:red" id="n4381">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n4382">А</span>ллилу́иа, <span style="color:red" id="n4383">трижды.</span></p>

<p class="MsoNormal" id="n4384">&nbsp;</p>

<h3 id="n4385">Молитва</h3>

<p class="MsoNormal" id="n4386"><span style="color:red" id="n4387">О</span> вели́кий ста́рче и
уго́дниче Бо́жий, преподо́бне о́тче наш Амвро́сие, о́птинская
похвало́ и всея́ Руси́ учи́телю благоче́стия! Сла́вим
твое́ во Христе́ смире́нное житие́, и́мже Бог превознесе́
и́мя твое́, еще́ на земли́ тебе́ су́щу, наипа́че
же увенча́ тя Небе́сною че́стию по отше́ствии твое́м в
черто́г сла́вы ве́чныя. Приими́ ны́не моле́ние нас,
недосто́йных чад твои́х, чту́щих тя и призыва́ющих и́мя
твое́ свято́е, изба́ви нас твои́м предста́тельством пред
Престо́лом Бо́жиим от всех ско́рбных обстоя́ний, душе́вных
и теле́сных неду́гов, злых напа́стей, тлетво́рных и лука́вых
искуше́ний, низпосли́ Оте́честву на́шему от великодарови́таго
Бо́га мир, тишину́ и благоде́нствие, бу́ди непрело́жный
покрови́тель святы́я оби́тели, в не́йже в преуспе́янии
сам подвиза́лся еси́ и угоди́л еси́ все́ми в Тро́ице
сла́вимому Бо́гу на́шему, Ему́же подоба́ет вся́кая
сла́ва, честь и поклоне́ние, Отцу́ и Сы́ну и Свято́му Ду́ху,
ны́не и при́сно и во ве́ки веко́в. Ами́нь.</p>

<h3 id="n4388">Житие</h3>

<p class="MsoNormal" id="n4389"><span style="color:red" id="n4390">П</span>реподобный Амвросий Оптинский
(в миру Александр) родился 23 ноября 1812 года в селе Большая Липовица Тамбовской
губернии в многодетной семье пономаря Михаила Федоровича (отец которого был священником
и благочинным) и Марфы Николаевны Гренковых. В 12 лет Александра определили в Тамбовское
духовное училище, после которого он поступил в Тамбовскую духовную семинарию. Тяжело
заболев в последнем классе семинарии, Александр дал Богу обет в случае выздоровления
пойти в монастырь, но, поправившись, несколько лет откладывал исполнение обета.
Успешно окончив семинарию, Александр Михайлович был сначала домашним учителем, а
затем преподавателем Липецкого духов­ного училища. Наконец в 1839 году Александр
поступил во Введенскую Оптину пустынь Калужской губернии к преподобному старцу иеросхимонаху
Льву (память 11 октября). Александр Гренков был определен в скит монастыря, где
нес послушание помощника повара. Черная и труд­ная кухонная работа не смутила бывшего
преподавателя духовного училища. Он не стал рассуждать, что послушание не по нем,
не по его силам, а принял назначение со смирением, как из уст Самого Господа. Поварская
работа занимала у молодого послушника большую часть дня, ему мало приходилось бывать
на богослужениях, и это приучило его к внутренней молитве.</p>

<p class="MsoNormal" id="n4391"><span style="color:red" id="n4392">Ч</span>ерез три года, когда ему исполнилось
тридцать лет, Александр был пострижен в монашество с именем в честь святителя Медиоланского
Амвросия (память 7 декабря) и руко­положен в иеродиакона, а через два года – в иеромонаха.
Тяжело заболев, отец Амвросий был пострижен в схиму, после чего стал выздоравливать,
но полностью поправиться уже никогда не мог. Он не скорбел о своих болезнях, считал
их необходимым средством воспитания души и говорил в утешение недужным: «Бог не
требует от больного подвигов телесных, а только терпения со смирением и благодарения».</p>

<p class="MsoNormal" id="n4393"><span style="color:red" id="n4394">И</span>еромонах Амвросий стал помо­гать
своему духовному отцу, преподобному старцу иеросхимонаху Макарию, в его трудах как
духовник, принимал посетителей, участвовал в переводах и издании творений святых
отцов и книг духовного содержания. После кончины преподобного Макария (†7 сентября
1860) преподобный Амвросий становится духовным наставником братии. За наставлением
к нему шли тысячи верующих и неверующих людей со всей России. К нему приезжали за
советом и для беседы великий князь Константин Константинович Романов, Ф. М. Достоевский,
В. С. Соловьев, К. Н. Леонтьев (монах Климент), А. К. Толстой, Л. Н. Толстой, М.
П. Погодин и многие другие. Преподобный Амвросий никогда не позволял себе пустого
слова и говорил лишь с целью исправ­ления и назидания. На насущный вопрос: «Как
жить?» – он давал шутливые ответы: «Нужно жить нелицемерно и вести себя примерно,
тогда дело наше будет верно, а иначе будет скверно». Или: «Жить – не тужить, никого
не осуждать, никому не досаждать, и всем мое почтение». Или: «Жить можно и в миру,
только не на юру, а жить тихо». «Мы должны, – говорил старец, – жить на земле так,
как колесо вертится: чуть только одной точкой касается земли, а остальными непременно
стремится вверх; а мы как заляжем на землю, так и встать не можем». Преподобный
Амвросий имел дар прозорливости, он исцелял больных, помогал нуждавшимся и бедным.
Для оказания помощи старец являлся людям на расстоянии, наяву или во сне. Преподобным
Амвросием была устроена Казанская Шамординская женская обитель, куда он посылал
жить или нуждавшихся больных, или бедных благочестивых женщин, девушек и сирот.
Преподобный Амвросий был великим молитвенником за всю Россию. Во время молитвы его
лицо видели преображенным.</p>

<p class="MsoNormal" id="n4395"><span style="color:red" id="n4396">С</span>кончался преподобный Амвросий
10 октября 1891 года в Шамординской обители и был похоронен в Оптиной пустыни рядом
с могилой преподобного старца Макария. После кончины старец Амвросий являлся многим
людям в разных концах России, исцеляя больных, помогая страждущим. Святость жизни
старца Амвросия явлена в его деятельной любви к ближним, и православный народ всегда
отвечал ему глубоким почитанием. В 1988 году на Поместном Соборе Русской Православной
Церкви преподобный Амвросий был причислен к лику святых угодников Божиих. Обретенные
его честные мощи почивают во Введенском соборе Оптиной пустыни. Память празднуется
10 октября, а также 27 июня (обретение мощей) и 11 октября – в Соборе Оптинских
старцев.</p>

<p class="MsoNormal" id="n4397">&nbsp;</p>

<p class="MsoNormal" id="n4398"><span style="color:red" id="n4399"><a href="#_ОГЛАВЛЕНИЕ" id="n4400"><span style="color:red" id="n4401">В оглавление.</span></a></span></p>

<p class="MsoNormal" id="n4402">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n4403"><br clear="all" style="page-break-before:always" id="n4404">
</span>

<div class="WordSection9" id="n4405">

<h1 id="n4406"><a name="_Ref352697568" id="n4407"></a><a name="_СВЯТЫХ_ОТЕЦ_СЕДМАГО" id="n4408"></a>СВЯТЫХ ОТЕЦ<br id="n4409">
СЕДМАГО ВСЕЛЕНСКАГО СОБОРА</h1>

<h2 id="n4410"><a name="_В_СУББОТУ_НА" id="n4411"></a>В СУББОТУ НА МАЛЕЙ ВЕЧЕРНИ</h2>

<p class="MsoNormal" id="n4412"><span style="color:red" id="n4413">Стихиры воскресны и Богородицы, по
обычаю.</span><a name="_Ref244012679" id="n4414"></a></p>

<h2 id="n4415"><a name="_НА_ВЕЛИЦЕЙ_ВЕЧЕРНИ_5" id="n4416"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n4417"><span style="color:red" id="n4418">На</span> Го́споди, воззва́х:
<span style="color:red" id="n4419">стихиры Октоиха, воскресны 3 и восточен един.</span></p>

<h3 id="n4420">Стихиры святых отцев, на 6, глас 6.<br id="n4421">
Подобен: Отча́янная:</h3>

<p class="MsoNormal" id="n4422"><span style="color:red" id="n4423">Ч</span>естны́я Собо́ры
отце́в / в ра́зная времена́ соста́вив, / во еди́но
собра́ еди́нем и те́мже пра́вилом / зело́ до́бре
Патриа́рх Ге́рман Но́вый, / пиша́ ку́пно же и держа́
догма́ты сих, / и́же и моли́твенники бо́дрственныя сия́
спасе́ния / Го́споду предлага́ет, и па́стве с па́стыри.</p>

<p class="MsoNormal" id="n4424"><span style="color:red" id="n4425">З</span>ако́на писа́ние де́тем
евре́йским положи́ честну́ю седми́цу, / се́ни придержа́щимся
и служа́щим сей, / ю́же отцы́, сте́кшеся на Седмо́м Собо́ре
ма́нием Бо́жиим, / в шести́ днех все сие́ соверши́вшаго,
/ и седмы́й благослови́вшаго, / честне́йшую соде́лаша,
преде́л ве́ры изложи́вше.</p>

<p class="MsoNormal" id="n4426"><span style="color:red" id="n4427">Т</span>ро́ицу, всем от веще́й
/ м<span lang="EN-US" id="n4428">i</span>робы́тия су́щую вину́, / я́сно
преда́сте, треблаже́ннии отцы́: / Три бо и Четы́ре Собо́ры,
та́инственнейшим сло́вом положи́вше, / и отмсти́телие я́вльшеся
Правосла́внаго сло́ва, / стихи́а четы́ре су́ща, / и
Тро́ицу изъясни́сте, / созда́вшую сия́ и м<span lang="EN-US" id="n4429">i</span>р
сотво́ршую.</p>

<p class="MsoNormal" id="n4430"><span style="color:red" id="n4431">Д</span>овля́ше и еди́ною
жизнь вдохну́ти / лежа́щему сы́ну служа́щия, / проро́ка
Елиссе́я сляче́ние зе́льно; / оба́че обрати́ся седми́жды
и прекланя́шеся сему́, / провозвеща́я я́ко прови́дец
ва́ша Собо́ры, / и́миже умерщвле́ние Боже́ственнаго
Сло́ва водуши́сте, / А́рия умертви́вше, и его́ све́рстники.</p>

<p class="MsoNormal" id="n4432"><span style="color:red" id="n4433">К</span>то Твою́, Спа́се,
ри́зу раздра́; / А́рий, Ты рекл еси́, / и́же Тро́ицы
пресече́ Единоче́стное Начало в разделения; / сей отве́рже Тя
быти Единаго от Тро́ицы, / сей и Несто́рия у́чит Богоро́дицу
не глаго́лати. / Но Собо́р, и́же в Нике́и, / Сы́на Бо́жия
Тя пропове́да, Го́споди, / Отцу́ и Ду́ху Сопресто́льна.</p>

<p class="MsoNormal" id="n4434"><span style="color:red" id="n4435">А́</span>рий безу́мный /
Пресвяте́й раздели́ Тро́ицы Единовла́стие / в три неподо́бная
же и чу́ждая существа́. / Те́мже отцы́ Богоно́снии
соше́дшеся, / усе́рдно ре́вностию распаля́еми, я́коже
Фесви́тянин Илия́, / духо́вным отсека́ют мече́м, и́же
студу́ научи́вшаго ху́льному, / я́коже Дух изре́кл еси́.</p>

<h4 id="n4436">Слава, глас 6. Самогласен:</h4>

<p class="MsoNormal" id="n4437"><span style="color:red" id="n4438">Т</span>а́инственныя днесь Ду́ха
трубы́ / Богоно́сныя отцы́ восхва́лим, / песнопе́вшия
посреде́ Це́ркве песнь сли́чную Богосло́вия: / Тро́ицу
Еди́ну Непреме́нную, / Существо́ же и Божество́, / низложи́тели
А́риевы и правосла́вных побо́рники, / моля́щияся всегда Го́споду
/ поми́ловатися душа́м на́шим.</p>

<p class="MsoNormal" id="n4439"><span style="color:red" id="n4440">И</span> ны́не, <span style="color:red" id="n4441">Богородичен первый гласа.</span></p>

<p class="MsoNormal" id="n4442"><span style="color:red" id="n4443">По входе прокимен дне и чтения три.</span></p>

<h3 id="n4444">Бытия чтение.</h3>

<p class="MsoNormal" id="n4445"><span style="color:red" id="n4446">С</span>лы́шав Авра́м, я́ко
плене́н бысть Лот, брата́нич его́, сочте́ свои́х си
домоча́дец три́ста и осмна́десять и погна́ во след их да́же
до Да́на. И нападе́ на ня но́щию сам и о́троцы его́ с
ним; и порази́ их, и гони́ их до Хова́ла, е́же есть ошу́юю
Дама́ска. И возврати́ вся́каго коня́ Содо́мскаго, и Ло́та,
брата́нича своего́, возврати́, и вся име́ния его́, и
жены́, и лю́ди. Изы́де же царь Содо́мский в сре́тение
ему́, повнегда́ возврати́тися ему́ от се́ча
ходоллогомо́рскаго и с царьми́, и́же с ним, во удо́ль Сави́ну,
сие́ же бя́ше по́ле царе́во. И Мелхиседе́к, царь Сали́мский,
изнесе́ хле́бы и вино́, бя́ше же свяще́нник Бо́га
Вы́шняго. И благослови́ Авра́ма, и рече́: благослове́н
Авра́м Бо́гу Вы́шнему, И́же созда́ Не́бо и зе́млю,
и благослове́н Бог Вы́шний, И́же предаде́ враги́ твоя́
под ру́ки тебе́.</p>

<p class="MsoNormal" align="right" style="text-align:right" id="n4447"><span style="font-size:
8.0pt;color:red" id="n4448">Быт 14:14–20</span></p>

<h3 id="n4449">Втораго закона чтение.</h3>

<p class="MsoNormal" id="n4450"><span style="color:red" id="n4451">В</span>о днех о́нех рече́
Моисе́й к сыно́м Изра́илевым: ви́дите, преда́х пред
лице́м ва́шим зе́млю, вше́дше, насле́дуйте ю, ю́же
кля́тся Госпо́дь отце́м ва́шим, Авраа́му, и Исаа́ку,
и Иа́кову, да́ти им и се́мени их по них. И реко́х к вам во
вре́мя о́но, глаго́ля: не возмогу́ еди́н води́ти
вас. Госпо́дь Бог ваш умно́жил вы есть, и се есте́ днесь, я́ко
зве́зды небе́сныя, мно́жеством. Госпо́дь Бог оте́ц на́ших
да приложи́т вам, я́ко да бу́дете ты́сящами сугу́бо, и
да благослови́т вас, я́коже глаго́ла вам. И взях от вас му́жи
му́дры, и све́домы, и смы́сленны, и поста́вих их владе́ти
над ва́ми, тысященача́льники, и стонача́льники, и пятьдесятонача́льники,
и десятонача́льники, и письмоводи́тели судия́м ва́шим. И
запове́дах судия́м ва́шим во вре́мя о́но, глаго́ля:
разслу́шайте посреде́ бра́тий ва́ших и суди́те пра́ведно
посреде́ му́жа, и посреде́ бра́та его́, и посреде́
прише́льца его́. Да не позна́ете лица́ в суде́, ма́лому
и вели́кому су́диши и не устыди́шися лица́ челове́ческа,
я́ко суд Бо́жий есть.</p>

<p class="MsoNormal" align="right" style="text-align:right" id="n4452"><span style="font-size:
8.0pt;color:red" id="n4453">Втор 1:8–11; 15–17</span></p>

<h3 id="n4454">Втораго закона чтение.</h3>

<p class="MsoNormal" id="n4455"><span style="color:red" id="n4456">В</span>о днех о́нех рече́
Моисе́й к сыно́м Изра́илевым: се Го́спода Бо́га твоего́
не́бо и не́бо небесе́, земля́ и вся, ели́ка суть на
ней. Оба́че отцы́ ва́ша произво́ли Госпо́дь люби́ти
их и избра́ се́мя их по них, вас, па́че всех язы́к, в день
сей. И обре́жите жестокосе́рдие ва́ше, и вы́я ва́ша не
ожесточи́те ктому́. И́бо Госпо́дь Бог ваш, Сей Бог бого́в
и Госпо́дь господе́й, Бог вели́кий, и кре́пкий, и стра́шный,
И́же не диви́тся лицу́, ниже́ взе́млет дар. Творя́й
суд прише́льцу, и си́ру, и вдови́це и лю́бит прише́льца,
да́ти ему́ хлеб и ри́зу. И возлюби́те прише́льца,
прише́льцы бо бе́сте в земли́ Еги́петстей. Го́спода Бо́га
твоего́ да убои́шися, и Тому́ еди́ному послу́жиши, и к
Нему́ прилепи́шися, и И́менем Его́ клене́шися. Той
хвала́ твоя́, и Той Бог твой, и́же сотвори́л ти есть вели́кая
и сла́вная сия́, я́же ви́десте о́чи твои́.</p>

<p class="MsoNormal" align="right" style="text-align:right" id="n4457"><span style="font-size:
8.0pt;color:red" id="n4458">Втор 10:14–18, 20–21</span></p>

<h3 id="n4459">На литии стихира храма.</h3>

<p class="MsoNormal" id="n4460"><span style="color:red" id="n4461">Слава, глас 3:</span> Апо́стольских
преда́ний / изве́стнии храни́телие бы́сте, святи́и
отцы́, / Святы́я бо Тро́ицы единосу́щное, правосла́вно
научи́вше, / А́риево хуле́ние собо́рне низложи́сте, /
с ни́мже и Македо́ния духобо́рца обличи́вше, / осуди́сте
Несто́рия, Евти́хия и Диоско́ра, / Саве́ллия же и Севи́ра
безгла́внаго. / И́хже пре́лести испроси́те изба́витися
нам / и нескве́рну на́шему житию́ в ве́ре сохрани́тися,
мо́лимся.</p>

<p class="MsoNormal" id="n4462"><span style="color:red" id="n4463">И ныне, Богородичен:</span> Без се́мене
от Боже́ственнаго Ду́ха / во́лею же О́тчею зачала́ еси́
Сы́на Бо́жия, / от Отца́ без ма́тере пре́жде век су́ща,
/ нас же ра́ди, из Тебе́ без отца́ бы́вша, пло́тию
родила́ еси́ / и Младе́нца млеко́м пита́ла еси́.
/ Те́мже не преста́й моли́ти / изба́витися от бед душа́м
на́шим.</p>

<p class="MsoNormal" id="n4464">&nbsp;</p>

<h3 id="n4465">На стиховне Октоиха.<br id="n4466">
Слава, отцев, глас 4: </h3>

<p class="MsoNormal" id="n4467"><span style="color:red" id="n4468">М</span>оле́бную па́мять
днесь Богоно́сных отце́в, / от всея́ вселе́нныя собра́вшихся
/ во све́тлем гра́де Нике́йстем, / правосла́вных собра́ния,
благоче́ствующе ве́рно, пра́зднуем: / си́и бо лю́таго
А́рия безбо́жное веле́ние благочестному́дренне низложи́ша,
/ и от Кафоли́ческия Це́ркве собо́рне того́ изгна́ша,
/ и я́сно Сы́на Бо́жия Единосу́щна и Соприсносу́щна,
пре́жде век Су́ща, / всех научи́ша испове́дати во изображе́нии
ве́ры, / изве́стно и благоче́стно сие́ изложи́вше. /
Те́мже и мы, Боже́ственным их повеле́нием после́дствующе, /
изве́стно ве́рующе, слу́жим со Отце́м Сы́ну и Ду́ху
Всесвято́му / во Еди́ном Божестве́, Тро́ице Единосу́щней.</p>

<p class="MsoNormal" id="n4469"><span style="color:red" id="n4470">И ныне, Богородичен:</span> При́зри
на моле́ния Твои́х раб, Всенепоро́чная, / утоля́ющи лю́тая
на ны воста́ния, / вся́кия ско́рби нас изменя́ющи. / Тя бо,
Еди́ну, тве́рдое и изве́стное Утвержде́ние и́мамы, / и
Твое́ предста́тельство стяжа́хом. / Да не постыди́мся,
Влады́чице, Тя призыва́ющии, / потщи́ся на умоле́ние, Тебе́
ве́рно вопию́щих: / ра́дуйся, Влады́чице, всех По́моще,
/ Ра́досте и Покро́ве, и Спасе́ние душ на́ших.</p>

<p class="MsoNormal" id="n4471"><span style="color:red" id="n4472">На благословении хлебов тропарь:</span>
Богоро́дице Де́во: <span style="color:red" id="n4473">Дважды.</span></p>

<h3 id="n4474">И отцев, глас 8:</h3>

<p class="MsoNormal" id="n4475"><span style="color:red" id="n4476">П</span>репросла́влен еси́,
Христе́ Бо́же наш, / свети́ла на земли́ отцы́ на́ша
основа́вый / и те́ми ко и́стинней ве́ре вся ны наста́вивый,
/ Многоблагоутро́бне, сла́ва Тебе́.</p>

<h2 id="n4477"><a name="_НА_УТРЕНИ_5" id="n4478"></a>НА УТРЕНИ</h2>

<h4 id="n4479">На Бог Госпо́дь: тропарь воскресен, дважды.<br id="n4480">
Слава, отцев, глас 8:</h4>

<p class="MsoNormal" id="n4481"><span style="color:red" id="n4482">П</span>репросла́влен еси́,
Христе́ Бо́же наш, / свети́ла на земли́ отцы́ на́ша
основа́вый / и те́ми ко и́стинней ве́ре вся ны наста́вивый,
/ Многоблагоутро́бне, сла́ва Тебе́. <span style="color:red" id="n4483">(Единожды).</span></p>

<p class="MsoNormal" id="n4484"><span style="color:red" id="n4485">И ныне, Богородичен:</span> И́же
нас ра́ди рожде́йся от Де́вы / и распя́тие претерпе́в,
Благи́й, / испрове́ргий сме́ртию смерть и воскресе́ние явле́й
я́ко Бог, / не пре́зри, я́же созда́л еси́ руко́ю
Твое́ю. / Яви́ человеколю́бие Твое́, Ми́лостиве. / Приими́
ро́ждшую Тя Богоро́дицу, моля́щуюся за ны. / И спаси́, Спа́се
наш, лю́ди отча́янныя.</p>

<p class="MsoNormal" id="n4486">&nbsp;</p>

<p class="MsoNormal" id="n4487"><span style="color:red" id="n4488">Канон воскресен со ирмосом на 4; Крестовоскресен
на два; и Богородицы на два. И святых, глас 8, на 6, егоже краегранесие:</span>
Пою́ блаже́нных Собра́ние Седьмо́е. <span style="color:
red" id="n4489">Германово.</span></p>

<h3 id="n4490">Песнь 1.</h3>

<p class="MsoNormal" id="n4491"><span style="color:red" id="n4492">Ирмос:</span> Колесницегони́теля
фарао́ня погрузи́ / чудотворя́й иногда́ / Моисе́йский жезл,
крестообра́зно порази́в, / и раздели́в мо́ре, / Изра́иля
же беглеца́, пешехо́дца спасе́, / песнь Бо́гови воспева́юща.</p>

<p class="MsoNormal" id="n4493"><span style="color:red" id="n4494">П</span>есносло́вити Седмо́е
Собра́ние жела́ющему ми ны́не, / седми́х дарова́ний собо́р
/ даждь ми Паракли́та, Го́споди, / умудри́вшаго сей огненноязы́чне
/ и ху́льное все языковре́дие умолча́ти сотво́ршаго.</p>

<p class="MsoNormal" id="n4495"><span style="color:red" id="n4496">Б</span>о́льшее из нача́ла
числ седмо́е: / и́бо созда́ния Боже́ственнаго / всего́
первообра́зно бысть, / всесоверше́нное преста́ние в седмы́й
день; / и ны́не всех ересе́й коне́ц / в Собо́ре равночи́сленном.</p>

<p class="MsoNormal" id="n4497"><span style="color:red" id="n4498">П</span>обеди́в богобо́рнаго
А́рия в Нике́и / дре́вле па́стырским жезло́м, /
правосла́вными ше́ствовати Це́рковь уче́нии лик отце́в,
/ и ны́не о сем посрами́л есть образобо́рцы / я́ко побо́рник.</p>

<p class="MsoNormal" id="n4499"><span style="color:red" id="n4500">Богородичен: </span>Я́коже отцы́
благоче́стно научи́ша, / испове́дующе ве́рно Деви́ческую
утро́бу, / безболе́зненно ро́ждшую пло́тию Безпло́тнаго:
/ покланя́емся же Сему́, столпопи́шуще изображе́ние, и че́стне
облобыза́ем.</p>

<p class="MsoNormal" id="n4501"><span style="color:red" id="n4502">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n4503">Песнь 3.</h3>

<p class="MsoNormal" id="n4504"><span style="color:red" id="n4505">Ирмос:</span> Утвержде́й в нача́ле
Небеса́ ра́зумом, / и зе́млю на вода́х основа́вый, / на
ка́мени мя, Христе́, за́поведей Твои́х утверди́, / я́ко
несть свят, па́че Тебе́ / Еди́не Человеколю́бче.</p>

<p class="MsoNormal" id="n4506"><span style="color:red" id="n4507">Н</span>е поколеба́тися Христо́ве
неруши́мей Це́ркви, / от Него́ тайнонауча́еми, Боже́ственнии
пастыренача́льницы, / и́же сию́ поколеба́ти хотя́щия,
/ я́коже анти́христовы ча́сти, / от благочести́вых отри́нуша.</p>

<p class="MsoNormal" id="n4508"><span style="color:red" id="n4509">О</span>чища́ет му́тныя и
ти́нный пото́ки, / от исто́чник спасе́ния поче́рп, / и
жа́ждущия лю́ди Христо́вы / насыща́ет уче́ний струя́ми
отце́в сосло́вие.</p>

<p class="MsoNormal" id="n4510"><span style="color:red" id="n4511">Н</span>а ненави́дящих и́стинно
/ и христианооглаго́льников Собра́ние христолю́бных Седмо́е
в све́тлем гра́де Нике́йстем бысть, / его́же ца́рие
Ири́на и Константи́н защи́тницы.</p>

<p class="MsoNormal" id="n4512"><span style="color:red" id="n4513">Богородичен: </span>Всяк да отсту́пит
нечести́вый, / не почита́яй ико́ну честну́ю Богоро́дицы
/ и Сию́ не пропове́дуяй, Христа́ Богому́жно ро́ждшую,
/ и во огнь да отшле́тся / сгара́ти несожже́нно.</p>

<p class="MsoNormal" id="n4514"><span style="color:red" id="n4515">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<p class="MsoNormal" id="n4516"><span style="color:red" id="n4517">Кондак и икос воскресен.</span></p>

<h3 id="n4518">Таже седален отцев, глас 4.<br id="n4519">
Подобен: Ско́ро предвари́:</h3>

<p class="MsoNormal" id="n4520"><span style="color:red" id="n4521">С</span>вети́льницы пресве́тлии
и́стины Христо́вы м<span lang="EN-US" id="n4522">i</span>ру яви́стеся на
земли́, / вои́стинну блаже́ннейшии, отцы́ Боговеща́ннии,
/ изсуши́вше е́реси ху́льных языкобо́лий / и угаси́вше
пламенови́дная злосла́вных смуще́ния. / Те́мже, я́ко иера́рси
Христо́вы, / моли́теся спасти́ся нам.</p>

<h4 id="n4523">Ин седален отцев, глас 2:</h4>

<p class="MsoNormal" id="n4524"><span style="color:red" id="n4525">О</span>т нача́ла бори́тельный
А́рий / свире́по наси́лие наве́д, Спа́се, на Це́рковь
Твою́, / но сие́ подви́гше оте́ческая во́инства того́
победи́, / и Единосу́щное Сло́во Отцу́ ве́рно Тя сла́вят.</p>

<h4 id="n4526">И ныне, Богородичен:</h4>

<p class="MsoNormal" id="n4527"><span style="color:red" id="n4528">С</span>ко́ро нас предвари́,
Де́во Ма́ти Чи́стая; / от враг нас исхити́, ху́лящих
на Тя, / сокруши́ языкобо́лия ересе́й вся, / разреши́ кре́постию
Твое́ю стремле́ния тех, / да разуме́ют, я́ко еди́на
Богома́ти еси́, / моли́твами Твои́ми правосла́вных
совокупле́ние спаса́ющая.</p>

<h3 id="n4529">Песнь 4.</h3>

<p class="MsoNormal" id="n4530"><span style="color:red" id="n4531">Ирмос:</span> Ты моя́ кре́пость,
Го́споди, / Ты моя́ и си́ла, / Ты мой Бог, Ты мое́ ра́дование,
/ не оста́вль не́дра О́тча / и на́шу нищету́ посети́в.
/ Тем с проро́ком Авваку́мом зову́ Ти: / си́ле Твое́й
сла́ва, Человеколю́бче.</p>

<p class="MsoNormal" id="n4532"><span style="color:red" id="n4533">Г</span>лаго́л Бо́жий иму́ще,
стрелу́ и меч, / вся ку́пно ты́я закала́ют злоу́мныя /
о́бразом Кре́стным, / не чту́щия ра́вно изображе́ния
Христо́ва, Богоро́дицы и всех святы́х, / отцы́ Богови́днейшии.</p>

<p class="MsoNormal" id="n4534"><span style="color:red" id="n4535">Я́</span>коже се́дмию
труба́ми / Иерихо́нския сте́ны в седмо́м обхожде́нии
падо́ша; / та́ко си́ми се́дмию Собо́ры / весь сонм, на
Бо́га вознося́щийся, низведе́н в бе́здну / в Собра́нии
Седмо́м благогла́сных труб Ду́ха.</p>

<p class="MsoNormal" id="n4536"><span style="color:red" id="n4537">Ю́</span>ношеское настоя́ние
показу́я / и Боже́ственною ре́вностию распаля́емо, / оте́ческое
мно́жество, / я́коже Илия́, сту́дныя свяще́нники
умертви́ло есть. / Тем со дерзнове́нием Христо́ве ико́не /
любе́зно покланя́тися научи́ло есть.</p>

<p class="MsoNormal" id="n4538"><span style="color:red" id="n4539">Богородичен: </span>Ты моя́
наде́жда, Всечи́стая, Ты мое́ и пе́ние, / Ты мое́
приста́нище, Ты мое́ исправле́ние, я́же Бо́га Сло́ва
О́тча Вопло́щшагося несочта́нно родила́ еси́. / Те́мже
Твое́й несомне́нно покланя́юся ико́не, / кре́постию
Твое́ю укрепля́емь.</p>

<p class="MsoNormal" id="n4540"><span style="color:red" id="n4541">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n4542">Песнь 5.</h3>

<p class="MsoNormal" id="n4543"><span style="color:red" id="n4544">Ирмос:</span> Вску́ю мя отри́нул
еси́ / от лица́ Твоего́, Све́те незаходи́мый? / И
покры́ла мя есть чужда́я тьма, окая́ннаго. / Но обрати́ мя
и к све́ту за́поведей Твои́х / пути́ моя́ напра́ви,
молю́ся.</p>

<p class="MsoNormal" id="n4545"><span style="color:red" id="n4546">В</span>ысо́кою мы́слию
сразсмотри́вше, / ана́феме образобо́рцев преда́ша, / я́ко
чужда́я сих му́дрствовавших, честни́и отцы́; / и честь
Христо́ве ико́не, я́коже ле́по, / воздая́ти повеле́ша.</p>

<p class="MsoNormal" id="n4547"><span style="color:red" id="n4548">Н</span>ы́не вре́мя весе́лия,
/ ны́не день спасе́ния яви́ся, / возвесели́мся у́бо и
Христу́ ра́достно возопии́м: / мир даждь нам Твой / моли́твами
отце́в Седма́го Собо́ра, Человеколю́бче.</p>

<p class="MsoNormal" id="n4549"><span style="color:red" id="n4550">Богородичен: </span>Благоутро́бия
ра́ди ми́лости, / от Де́вы роди́ся Сын Бо́жий невра́щно,
/ чу́ждее нося́, я́ко Свое́, / и зра́ком сим опи́санный,
зри́тся во́лею, / по Существу́ Сый Неопи́сан.</p>

<p class="MsoNormal" id="n4551"><span style="color:red" id="n4552">Катавасия: </span>Ужасо́шася
вся́ческая / о Боже́ственней сла́ве Твое́й: / Ты бо,
Неискусобра́чная Де́во, / име́ла еси́ во утро́бе над
все́ми Бо́га / и родила́ еси́ Безле́тнаго Сы́на,
/ всем воспева́ющим Тя / мир подава́ющая.</p>

<h3 id="n4553">Песнь 6.</h3>

<p class="MsoNormal" id="n4554"><span style="color:red" id="n4555">Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся: / к Тебе́ бо возопи́х, и услы́ши мя, / Бо́же
спасе́ния моего́.</p>

<p class="MsoNormal" id="n4556"><span style="color:red" id="n4557">Д</span>а ка́плют сла́дость
го́ры и ра́дость: / ерети́ческое бо мно́жество изгна́ся,
/ го́рький излива́ющее яд, / святы́х ико́н отверже́ние.</p>

<p class="MsoNormal" id="n4558"><span style="color:red" id="n4559">Н</span>е́бо и земля́
согла́сно да пра́зднуют / Дще́ре Бо́жия вели́чие: /
ибо велича́ется, отмета́ющи Сию́ умаля́ющия.</p>

<p class="MsoNormal" id="n4560"><span style="color:red" id="n4561">Богородичен: </span>Ма́терний
Сын, И́же О́тчий пе́рвее безма́терен, / безо́тчий же
Боголе́пно роди́вся / и возроди́в мя; / те́мже Ро́ждшую
с Рожде́нным образу́я, облобыза́ю.</p>

<p class="MsoNormal" id="n4562"><span style="color:red" id="n4563">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n4564">Кондак, глас 6.<br id="n4565">
Подобен: Рукопи́саннаго:</h3>

<p class="MsoNormal" id="n4566"><span style="color:red" id="n4567">И́</span>же из Отца́
возсия́в, Сын неизрече́нно / из Жены́ роди́ся, сугу́б
естество́м, / Его́же ви́дяще, не отмета́емся зра́ка
изображе́ния, / но, сие́ благоче́стно начерта́юще, / почита́ем
ве́рно. / И сего́ ра́ди и́стинную ве́ру Це́рковь
держа́щи, / лобыза́ет ико́ну вочелове́чения Христо́ва.</p>

<p class="MsoNormal" id="n4568"><span style="color:red" id="n4569">Икос: </span>Хотя́й Всеще́дрый
Бог нас воздвиза́ти при́сно / к па́мяти соверше́нней Своего́
вочелове́чения, / подло́г сей предаде́ челове́ком, / шароде́ланьми
ико́н честны́й возобража́ти зрак; / я́ко да сия́ во
зре́ниих ви́дяще, / ве́руем, я́же сло́вом слы́шахом,
/ разуме́юще я́ве дея́ние и и́мя, / начерта́ние и
страда́ния святы́х муже́й, / и Христа́ Венцода́вца, /
венцы́ подаю́ща святы́м, страда́льцем же и му́чеником.
/ И́хже ра́ди ясне́йше и́стинную ве́ру держа́щи,
Це́рковь лобыза́ет ико́ну вочелове́чения Христо́ва.</p>

<h3 id="n4570">Песнь 7.</h3>

<p class="MsoNormal" id="n4571"><span style="color:red" id="n4572">Ирмос:</span> Бо́жия снизхожде́ния
/ огнь устыде́ся в Вавило́не иногда́: / сего́ ра́ди о́троцы
в пещи́ ра́дованною ного́ю, / я́ко во цве́тнице, лику́юще,
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n4573"><span style="color:red" id="n4574">П</span>обежда́ются догма́тами
/ Богоглаго́ливых муже́й ересенача́льницы, / образо́в честь
первообра́зным изобразу́ющих пра́во, / я́коже рече́
Вели́кий Васи́лий: / благослове́н Бог оте́ц на́ших.</p>

<p class="MsoNormal" id="n4575"><span style="color:red" id="n4576">Х</span>ра́ми удобря́ются,
све́тлыми ико́нами украша́емии днесь; / сего́ ра́ди
мир в це́рквах, па́че всех челове́к красне́йшему добро́тою,
/ совоспева́ет пою́щему: / благослове́н Бог оте́ц на́ших.</p>

<p class="MsoNormal" id="n4577"><span style="color:red" id="n4578">С</span>вет облиста́, дале́че
тьма, нечести́вии отгна́ны. / Сего́ ра́ди вся́ческая
све́та испо́лнишася, / Светода́теля Христа́ с весе́лием
пою́т и глаго́лют: / благослове́н Бог оте́ц на́ших.</p>

<p class="MsoNormal" id="n4579"><span style="color:red" id="n4580">Богородичен: </span>Пречи́стая
Влады́чица, еди́на всех спасе́ния наде́жда, / я́же
стра́шно ро́ждшая Царя́ царе́й Христа́, / на рука́х
Свои́х Сего́ Младе́нца нося́щи, / спокланя́ема есть
описа́ние, я́коже отцы́ глаго́лют.</p>

<p class="MsoNormal" id="n4581"><span style="color:red" id="n4582">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n4583">Песнь 8.</h3>

<p class="MsoNormal" id="n4584"><span style="color:red" id="n4585">Ирмос:</span> Седмери́цею пещь
/ халде́йский мучи́тель / богочести́вым неи́стовно разжже́,
/ си́лою же лу́чшею спасе́ны сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n4586"><span style="color:red" id="n4587">З</span>аконополага́ет у́бо
изя́щнейше отце́в сосло́вие, / Богочести́вым имстви́тельное
поклоне́ние / и возставле́ние свяще́нныя ико́ны Христо́вы;
/ любоблагочести́вии же ле́тнюю па́мять я́ко ча́да
соверша́ем благопослушли́вая о́ных, / и любо́вию о́браз
Христо́в лобыза́ем.</p>

<p class="MsoNormal" id="n4588"><span style="color:red" id="n4589">С</span>едмокра́тно преклоня́ху
смире́нных высокому́дреннии / и любодоброде́тельных стремле́ния
пресеца́ху, / и́миже оглаго́ловаху Боже́ственная дея́ния
их; / но и́же Седма́го Собо́ра соше́дшиися отцы́ в
Нике́и / горды́ню о́ных а́бие истерза́ша седмокра́тнейше.</p>

<p class="MsoNormal" id="n4590"><span style="color:red" id="n4591">С</span>тре́лы младе́нец
быва́ют псало́мски старому́дрствующим младому́дренных я́звы
и ра́ны; / Боже́ственною же си́лою изнемога́ют язы́цы
мно́зи, / хулы́ на высоту́ глаго́лющих; / и всяк, кто Отца́,
Сы́на и Ду́ха, Бо́га Еди́наго, не весть, / Всевино́внаго
и Еди́наго.</p>

<p class="MsoNormal" id="n4592"><span style="color:red" id="n4593">Богородичен: </span>Зи́ждется
Младе́нец самово́льне ми́лости ра́ди, Зижди́тель от чи́стых
крове́й Твои́х, / соблюда́яй Тя по рождестве́ Преочище́нну
всю Чи́стую / и очища́яй оскверне́нный о́браз. / Те́мже
на ико́нах соизобража́ется Тебе́, / естество́м быв Челове́к,
Бог Сый естество́м.</p>

<p class="MsoNormal" id="n4594"><span style="color:red" id="n4595">Катавасия:</span> О́троки
благочести́выя в пещи́ / Рождество́ Богоро́дичо спасло́
есть, / тогда́ у́бо образу́емое, / ны́не же де́йствуемое,
/ вселе́нную всю воздвиза́ет пе́ти Тебе́: / Го́спода
по́йте дела́ / и превозноси́те Его́ во вся ве́ки.</p>

<h3 id="n4596">Песнь 9.</h3>

<p class="MsoNormal" id="n4597"><span style="color:red" id="n4598">Ирмос:</span> Ужасе́ся о сем Не́бо,
/ и земли́ удиви́шася концы́, / я́ко Бог яви́ся челове́ком
пло́тски / и чре́во Твое́ бысть простра́ннейшее Небе́с.
/ Тем Тя, Богоро́дицу, / А́нгелов и челове́к чинонача́лия
велича́ют.</p>

<p class="MsoNormal" id="n4599"><span style="color:red" id="n4600">В</span>е́лий кре́постию и
сове́том вся содержа́й, / Непостижи́ме Еди́не Бо́же, /
держа́внейше Всенача́льниче, Всецарю́, / Це́рковь утверди́,
в правосла́вии Твое́м соблюда́я, / отце́в всесла́вных,
изоблича́ющих злосла́вие, мольба́ми.</p>

<p class="MsoNormal" id="n4601"><span style="color:red" id="n4602">В</span>ели́ких че́стей
сподо́бистеся на земли́, / Небому́дрении святи́и, / я́ко
Христо́во изображе́ние любе́зно почто́сте. / И ны́не
сень отложи́вше, и покрыва́ло пло́ти, / самоли́чно Сего́
в Лице́ зрите́, / и бо́льших сподобля́еми.</p>

<p class="MsoNormal" id="n4603"><span style="color:red" id="n4604">Д</span>а нака́жемся всево́инством
ва́рварскаго безслове́сия, / е́же попусти́л еси́ на
ны; / тех стремле́ние и де́рзость Сам сокруши́ / и ве́рным
спобо́рствуй, наде́ющимся на Тя, Вседе́телю, / благодерзнове́нными
моли́твами святы́х оте́ц, / и́хже соверша́ем па́мять.</p>

<p class="MsoNormal" id="n4605"><span style="color:red" id="n4606">Богородичен: </span>Разуме́ти
та́йну стра́шнаго Твоего́ Рождества́ ника́коже мо́жет
ум челове́ческий, но ниже́ А́нгельский высокоу́мный, / я́ко
Бо́га Ты родила́ еси́ Воплоще́ннаго, па́че естества́.
/ Тем Тя, Богоро́дицу, ве́дуще и со О́нем напису́юще,
велича́ем.</p>

<p class="MsoNormal" id="n4607"><span style="color:red" id="n4608">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное
торжество́ Богома́тере, / и да вопие́т: / ра́дуйся, Всеблаже́нная,
/ Богоро́дице Чи́стая Присноде́во.</p>

<p class="MsoNormal" id="n4609">&nbsp;</p>

<h4 id="n4610">Светилен воскресен, Слава, отцев.<br id="n4611">
Подобен: Ду́хом во святи́лищи:</h4>

<p class="MsoNormal" id="n4612"><span style="color:red" id="n4613">О</span>тцы́ Небому́дреннии,
на Седмо́м Собо́ре собра́вшиися, / моли́тву приле́жну Тро́ице
принеси́те, / е́же изба́витися от вся́кия е́реси и
суда́ ве́чнаго, / Ца́рствие же получи́ти нам Небе́сное,
/ ваш Собо́р Боже́ственный воспева́ющим.</p>

<p class="MsoNormal" id="n4614"><span style="color:red" id="n4615">И ныне, Богородичен:</span> Мольба́ми,
Преблаги́й Го́споди, Ма́тере Твоея́ / и и́же на Седми́
Собо́рех собра́вшихся отце́в / Це́рковь утверди́ и ве́ру
укрепи́, / и Ца́рствия Небе́снаго вся покажи́ прича́стники,
/ егда́ прии́деши на зе́млю суди́ти всю тварь.</p>

<p class="MsoNormal" id="n4616"><span style="color:red" id="n4617">Воскреснаго же светильна Богородичен
не глаголется, но отцев.</span></p>

<p class="MsoNormal" id="n4618">&nbsp;</p>

<h3 id="n4619">На хвалитех стихиры воскресны 4, и отцев 4, глас 6:<br id="n4620">
Подобен: Все отло́жше:</h3>

<p class="MsoNormal" id="n4621"><span style="color:red" id="n4622">В</span>се собра́вше душе́вное
худо́жество, / и Боже́ственным Ду́хом разсмотри́вше, / Небе́сный
и честны́й Си́мвол ве́ры / честни́и отцы́ Богопи́санне
начерта́ша; / в не́мже я́вственнейше / Ро́ждшему Собезнача́льнаго
Сло́ва науча́ют / и всеи́стинно Единосу́щнаго, / апо́стольским
после́дующе проявле́нно уче́нием, / благосло́внии и пребога́тии
и́стинно, / и Богому́дрии. <span style="color:red" id="n4623">(2)</span></p>

<p class="MsoNormal" id="n4624"><span style="color:red" id="n4625">Стих: </span><b id="n4626">Благослове́н
еси́, Го́споди, Бо́же оте́ц на́ших, / и хва́льно
и просла́влено И́мя Твое́ во ве́ки.</b></p>

<p class="MsoNormal" id="n4627"><span style="color:red" id="n4628">В</span>се прие́мше, у́мное
сия́ние Свята́го Ду́ха, / преесте́ственнейшее благосло́вие
/ кра́ткими глаго́лы и мно́гим ра́зумом / Богодохнове́нно
провеща́ша, / я́ко Христо́вы пропове́дницы, / Ева́нгельских
предста́телие уче́ний, блаже́ннии, / и благочести́вых преда́ний,
/ свы́ше прие́мше сих открове́ние я́ве / и просве́щшеся,
изложи́ша ве́ру Богонауче́нную.</p>

<p class="MsoNormal" id="n4629"><span style="color:red" id="n4630">Стих: </span><b id="n4631">Собери́те Ему́
/ преподо́бныя Его́.</b></p>

<p class="MsoNormal" id="n4632"><span style="color:red" id="n4633">В</span>се собра́вше па́стырское
иску́сство / и я́рость дви́гше ны́не пра́веднейшую, /
отмсти́тельне тя́жкия отгна́ша и па́губныя во́лки, /
пра́щею Ду́ха изве́ргше от церко́внаго исполне́ния, /
па́дшия я́ко к сме́рти / и я́ко неисце́льно неду́говавшия,
/ Боже́ственнии па́стырие, / я́ко раби́ и́стиннейшии
Христо́вы, / и Боже́ственнаго пропове́дания таи́нницы свяще́ннейшии.</p>

<h4 id="n4634">Слава, глас 8. Георгия Никомидийскаго:</h4>

<p class="MsoNormal" id="n4635"><span style="color:red" id="n4636">С</span>вяты́х отце́в лик,
/ от коне́ц вселе́нныя сте́кшийся, / Отца́, и Сы́на, и
Ду́ха Свята́го, / Еди́но Существо́ научи́ша и Естество́,
/ и та́йну Богосло́вия я́сно преда́ша Це́ркви; / и́хже,
похваля́юще ве́рою, ублажи́м, глаго́люще: / о Боже́ственный
по́лче, / Богоглаго́ливии ору́жницы ополче́ния Госпо́дня,
/ зве́зды многосве́тлыя мы́сленныя тве́рди, / та́инственнаго
Сио́на необори́мии столпи́, / миродохнове́ннии цве́ти
ра́йстии, / всезлата́я уста́ Сло́ва, / Нике́йская
похвало́, вселе́нныя украше́ние, / приле́жно моли́теся
о душа́х на́ших.</p>

<p class="MsoNormal" id="n4637"><span style="color:red" id="n4638">И ныне:</span> Преблагослове́нна
еси́, Богоро́дице Де́во:</p>

<p class="MsoNormal" id="n4639"><span style="color:red" id="n4640">Славословие великое, и отпуст. И
обычное исхождение в притвор. </span>Сла́ва, и ны́не, <span style="color:red" id="n4641">стихира Евангельская.</span></p>

<h2 id="n4642"><a name="_НА_ЛИТУРГИИ_5" id="n4643"></a>НА ЛИТУРГИИ</h2>

<p class="MsoNormal" id="n4644"><span style="color:red" id="n4645">Блаженны воскресны на 6; и отцев
песнь 3 на 4.</span></p>

<h3 id="n4646">По входе тропарь воскресен<br id="n4647">
и отцев, глас 8:</h3>

<p class="MsoNormal" id="n4648"><span style="color:red" id="n4649">П</span>репросла́влен еси́,
Христе́ Бо́же наш, / свети́ла на земли́ отцы́ на́ша
основа́вый / и те́ми ко и́стинней ве́ре вся ны наста́вивый,
/ Многоблагоутро́бне, сла́ва Тебе́.</p>

<h4 id="n4650">Таже кондак воскресен.<br id="n4651">
Слава, кондак отцев, глас 6.<br id="n4652">
Подобен: Рукопи́саннаго:</h4>

<p class="MsoNormal" id="n4653"><span style="color:red" id="n4654">И́</span>же из Отца́
возсия́в, Сын неизрече́нно / из Жены́ роди́ся, сугу́б
естество́м, / Его́же ви́дяще, не отмета́емся зра́ка
изображе́ния, / но, сие́ благоче́стно начерта́юще, / почита́ем
ве́рно. / И сего́ ра́ди и́стинную ве́ру Це́рковь
держа́щи, / лобыза́ет ико́ну вочелове́чения Христо́ва.</p>

<p class="MsoNormal" id="n4655"><span style="color:red" id="n4656">И ныне, Богородицы.</span></p>

<h3 id="n4657">Прокимен прежде воскресен,<br id="n4658">
таже песнь отцев, глас 4:</h3>

<p class="MsoNormal" id="n4659"><span style="color:red" id="n4660">Б</span>лагослове́н еси́, Го́споди
Бо́же оте́ц на́ших, / и хва́льно и просла́влено И́мя
Твое́ во ве́ки.</p>

<h3 id="n4661">Апостол дне и отцев,<br id="n4662">
ко Евреем, зачало 334.</h3>

<p class="MsoNormal" id="n4663"><span style="color:red" id="n4664">Б</span>ра́тие, помина́йте
наста́вники ва́ша, и́же глаго́лаша вам сло́во Бо́жие:
и́хже взира́юще на сконча́ние жи́тельства, подража́йте
ве́ре их. Иису́с Христо́с вчера́ и днесь то́йже, и во ве́ки.
В науче́ния стра́нна и разли́чна не прилага́йтеся: добро́
бо благода́тию утвержда́ти сердца́, а не бра́шны, от ни́хже
не прия́ша по́льзы ходи́вшии в них. И́мамы же олта́рь,
от него́же не и́мут вла́сти я́сти служа́щии се́ни.
И́хже бо кровь живо́тных вно́сится во свята́я за грехи́
первосвяще́нником, сих телеса́ сжига́ются вне ста́на. Те́мже
Иису́с, да освяти́т лю́ди свое́ю кро́вию, вне врат пострада́ти
изво́лил. Те́мже у́бо да исхо́дим к нему́ вне ста́на,
поноше́ние его́ нося́ще. Не и́мамы бо зде пребыва́ющаго
гра́да, но гряду́щаго взыску́ем. Тем у́бо прино́сим же́ртву
хвале́ния вы́ну Бо́гу, си́речь плод усте́н испове́дающихся
и́мени Его́. Благотворе́ния же и обще́ния не забыва́йте:
таковы́ми бо же́ртвами благоугожда́ется Бог.</p>

<p class="MsoNormal" align="right" style="text-align:right" id="n4665"><span style="font-size:
8.0pt;color:red" id="n4666">Евр 13:7–16</span></p>

<h3 id="n4667">Аллилуия гласа и отцев, глас 1.</h3>

<p class="MsoNormal" id="n4668"><span style="color:red" id="n4669">Стих:</span> Бог бого́в Госпо́дь
глаго́ла, и призва́ зе́млю от восто́к со́лнца до за́пад.
<span style="color:red" id="n4670">Стих: </span>Собери́те Ему́ преподо́бныя
Его́, завеща́ющия заве́т Его́ о же́ртвах.</p>

<h3 id="n4671">Евангелие дне и отцев,<br id="n4672">
от Иоанна, зачало 56.</h3>

<p class="MsoNormal" id="n4673"><span style="color:red" id="n4674">В</span>о вре́мя о́но, возведе́
Иису́с о́чи Свои́ на не́бо и рече́: О́тче, прии́де
час, просла́ви Сы́на Твоего́, да и Сын Твой просла́вит Тя. Я́коже
дал еси́ Ему́ власть вся́кия пло́ти, да вся́ко, е́же
дал еси́ Ему́, даст им живо́т ве́чный: Се же есть живо́т
ве́чный, да зна́ют Тебе́ еди́наго и́стиннаго Бо́га,
и Его́же посла́л еси́ Иису́с Христа́. Аз просла́вих
Тя на земли́, де́ло соверши́х, е́же дал еси́ Мне да сотворю́.
И ны́не просла́ви Мя Ты, О́тче, у Тебе́ Самого́ сла́вою,
ю́же име́х у Тебе́ пре́жде мир не бысть. Яви́х и́мя
Твое́ челове́ком, и́хже дал еси́ Мне от ми́ра: Твои́
бе́ша, и Мне их дал еси́, и сло́во Твое́ сохрани́ша: Ны́не
разуме́ша, я́ко вся, ели́ка дал еси́ Мне, от Тебе́ суть.
Я́ко глаго́лы, и́хже дал еси́ Мне, дах им, и ти́и прия́ша,
и разуме́ша вои́стинну, я́ко от Тебе́ изыдо́х, и ве́роваша,
я́ко Ты Мя посла́. Аз о сих молю́: не о всем ми́ре молю́,
но о тех, и́хже дал еси́ Мне, я́ко Твои́ суть: И Моя́ вся
Твоя́ суть, и Твоя́ Моя́, и просла́вихся в них: И ктому́
несмь в ми́ре, и си́и в ми́ре суть, и Аз к Тебе́ гряду́.
О́тче Святы́й, соблюди́ их во и́мя Твое́, и́хже дал
еси́ Мне, да бу́дут еди́но, я́коже и Мы. Егда́ бех с ни́ми
в ми́ре, Аз соблюда́х их во и́мя Твое́: и́хже дал еси́
Мне, сохрани́х, и никто́же от них поги́бе, то́кмо сын поги́бельный,
да сбу́дется Писа́ние. Ны́не же к Тебе́ гряду́, и сия́
глаго́лю в ми́ре, да и́мут ра́дость Мою́ испо́лнену
в себе́.</p>

<p class="MsoNormal" align="right" style="text-align:right" id="n4675"><span style="font-size:
8.0pt;color:red" id="n4676">Ин 17:1–13</span></p>

<h3 id="n4677">Причастен:</h3>

<p class="MsoNormal" id="n4678"><span style="color:red" id="n4679">Х</span>вали́те Го́спода с
Небе́с, / хвали́те Его́ в Вы́шних. <span style="color:red" id="n4680">Другий:</span>
Ра́дуйтеся, пра́веднии, о Го́споде, / пра́вым подоба́ет
похвала́. / <span style="color:red" id="n4681">А</span>ллилу́иа, <span style="color:red" id="n4682">трижды.</span></p>

<p class="MsoNormal" id="n4683">&nbsp;</p>

<p class="MsoNormal" id="n4684"><span style="color:red" id="n4685">Подобает ведати, яко по 11-м дни
сего месяца, в приидущую неделю память совершаем святых отец, иже на Седмом Вселенском
Соборе в Никеи собравшихся второе, святых отец 365, на извержение и потребление
безбожных учений христоненавистных и христианооглагольников, иконоборцев,
Копронима и ему смудрствующих, окаянных епископов и несвященных архиереев, и
тех безбожнаго и сквернаго соборища.</span></p>

<p class="MsoNormal" id="n4686"><span style="color:red" id="n4687">И аще случится 11 день настоящий в
неделю, поется в тойже день служба святых отец Седмаго Собора. Аще же в среду,
поется служба их в мимошедшую неделю; аще же в четверток, поется служба их в
приидущую неделю.</span></p>

<p class="MsoNormal" id="n4688"><span style="color:red" id="n4689">Рядоваго же святаго служба
оставляется и поется, егда разсудит екклисиарх.</span></p>

<p class="MsoNormal" id="n4690">&nbsp;</p>

<p class="MsoNormal" id="n4691">&nbsp;</p>

<p class="MsoNormal" id="n4692"><span style="color:red" id="n4693"><a href="#_ОГЛАВЛЕНИЕ" id="n4694"><span style="color:red" id="n4695">В оглавление.</span></a></span></p>

<p class="MsoNormal" id="n4696">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n4697"><br clear="all" style="page-break-before:always" id="n4698">
</span>

<div class="WordSection10" id="n4699">

<p class="MsoNormal" align="right" style="text-align:right" id="n4700"><span style="color:
red" id="n4701">Месяца октября в 22 день<a name="_Ref181727890" id="n4702"></a></span></p>

<h1 id="n4703"><a name="_ПРАЗДНОВАНИЕ_ПРЕСВЯТЕЙ_БОГОРОДИЦЕ" id="n4704"></a>ПРАЗДНОВАНИЕ ПРЕСВЯТЕЙ
БОГОРОДИЦЕ<br id="n4705">
РАДИ КАЗАНСКИЯ ИКОНЫ ЕЯ</h1>

<h2 id="n4706"><a name="_НА_ВЕЛИЦЕЙ_ВЕЧЕРНИ_6" id="n4707"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n4708"><span style="color:red" id="n4709">Б</span>лаже́н муж:</p>

<h3 id="n4710">На Го́споди воззва́х, стихиры на 8, глас 4.<br id="n4711">
Подобен: Я́ко до́бля:</h3>

<p class="MsoNormal" id="n4712"><span style="color:red" id="n4713">Я́</span>ко прекра́сная Сло́ва
пала́та, / и Престо́л Светоноси́вый, Богоро́дице Влады́чице,
/ Сопресто́льное Сло́во О́тчее во Твои́х ложесна́х вмести́ла
еси́ / и, ро́ждши Свет незаходи́мый, на́ше омраче́ние просвети́ла
еси́, / лесть змии́ну отгна́ла еси́ и тле́ние потреби́ла
еси́, / жизнь ве́чную ми́ру дарова́ла еси́ Твои́м
Рождество́м, / врата́ рая́ отве́рзла еси́ / и вся блага́я
челове́ческому естеству́ дарова́ла еси́. / Но и ны́не,
Госпоже́, Твои́ми моли́твами / избавля́й рабы́ Твоя́
от всех бед.</p>

<p class="MsoNormal" id="n4714"><span style="color:red" id="n4715">Я́</span>ко вели́ка су́щи
Цари́ца и Ма́ти / на Небеси́ Превысо́ких Сил Царя́, / пречи́стыя
Твоя́ ру́ки просте́рши, / моле́бно за ны предстои́ши /
и на земли́ я́ко держа́вная Помо́щница / Боже́ственною
Твое́ю ико́ною / и ду́хом с Твои́ми рабы́ пребыва́еши,
/ и ве́село спаса́еши, и избавля́еши от вся́кия напа́сти
/ благоче́стно Богоро́дицу Тя испове́дающия.</p>

<p class="MsoNormal" id="n4716"><span style="color:red" id="n4717">Я́</span>ко златоза́рный рай
/ и ме́сто прекра́сное и Богопросвеще́нное, / и дре́во свято́е,
Ду́хом Святы́м осене́нное, / вмести́лище Све́та невече́рняго,
/ Тебе́ ве́дущим, / я́сно немерца́ющися Боже́ственною луче́ю,
/ Младе́нцем Твои́м, све́тиши всей тва́ри, Его́же моля́щи,
Цари́це Богоро́дице, / спаси́ град Твой и лю́ди, / к Тебе́
прибега́ющия, от всех бед.</p>

<p class="MsoNormal" id="n4718"><span style="color:red" id="n4719">Я́</span>ко порфи́рою ца́рскою
и ви́ссом, / ико́ною Твое́ю и Твоего́ Сы́на, Богоро́дице,
/ Це́рковь Бо́жия просвети́вшися, красу́ется чудесы́.
/ Днесь явле́нием вся созыва́ет пра́здновати, / па́че сия́ния
со́лнечнаго благода́тию Свята́го Ду́ха блиста́ющися, /
на боля́щих и неду́жных исцеле́ния исто́чники источа́ющи
/ и всем да́рующи бога́тую ми́лость.</p>

<h4 id="n4720">Ины стихиры, глас 8:</h4>

<p class="MsoNormal" id="n4721"><span style="color:red" id="n4722">В</span>ысо́кий Царю́ Непостижи́мый,
/ со Отце́м седя́й на Престо́ле и Боже́ственным Ду́хом,
/ благоволи́вый роди́тися на земли́ / от Де́вы Неискусобра́чныя,
Иису́се, / ущедря́я Твое́ созда́ние, челове́ческое естество́,
неизрече́нными добро́тами, / приими́ Твоея́ Ма́тере приноси́мыя
Тебе́ за ны моли́твы, / и не помяни́ беззако́ний на́ших,
/ но поми́луй и спаси́ ду́ши на́ша, я́ко Милосе́рд.
<span style="color:red" id="n4723">(2)</span></p>

<p class="MsoNormal" id="n4724"><span style="color:red" id="n4725">П</span>реклони́в Небеса́,
Царь Сла́вы, сни́де / обнови́ти Ада́ма, преступле́нием
всего́ истле́вшаго, / всели́ся в Тя, Чи́стая Де́во, / и
роди́ся, ключе́й де́вства не руши́в, / и на рука́х Твои́х
смире́н Младе́нец, / И́же Арха́нгелов Царь ноша́шеся;
/ и ны́не Твою́ моли́тву прие́млет / и проше́ние Твое́
во всем исполня́ет Богоро́дице, / я́ко Твой Сын и Бог, / Ему́же
усе́рдно моли́ся: / да спасе́т ду́ши на́ша, я́ко Милосе́рд.</p>

<p class="MsoNormal" id="n4726"><span style="color:red" id="n4727">П</span>а́че ски́нии Моисе́евы,
/ по о́бразу Небе́сному сотворе́нныя, / всю Тя Бог освяти́,
Богоро́дице, Ду́хом Святы́м, / весь всели́ся в Тя, всего́
челове́ка оживи́. / Тем и Твоя́ ико́на, па́че Ааро́ня
киво́та, / напо́лнися благода́ти Бо́жия / и источа́ет освяще́ние
душа́м и телесе́м. / Е́йже любе́зно покланя́ющеся, / про́сим
от Тебе́ вели́кия ми́лости: / да спасе́ши ду́ши на́ша,
Благослове́нная Помо́щнице.</p>

<p class="MsoNormal" id="n4728"><span style="color:red" id="n4729">Слава, и ныне, глас 8:</span> Прииди́те,
возра́дуемся держа́вней Засту́пнице ро́да на́шего, / Цари́це
Богоро́дице, / прииди́те к ти́хому Ея́ чу́дному, / почита́емому
А́нгелы, / честно́му поклони́мся о́бразу. / Да́рует бо
Богоро́дица ве́рным оби́льныя да́ры целе́бныя, / от неистощи́маго
исто́чника святы́я ико́ны неоску́дную благода́ть источа́ющи:
/ тьмы избавля́ет нас искуше́ний и бед, и вся́каго греха́,
/ благоче́стно и Богоприя́тно прославля́ющих и чту́щих / све́тлую
и чу́дную Богома́тере святу́ю ико́ну. / Тем, воспева́юще
воззове́м Первообра́зней: / ра́дуйся, любе́зная ми́ру по́моще
/ во спасе́ние душ на́ших.</p>

<p class="MsoNormal" id="n4730"><span style="color:red" id="n4731">Вход. Прокимен дне и чтения три:</span></p>

<h3 id="n4732">Бытия́ чте́ние.</h3>

<p class="MsoNormal" id="n4733"><span style="color:red" id="n4734">И</span>зы́де Иа́ков от студенца́
кля́твеннаго и и́де в Харра́нь. И обре́те ме́сто, и спа
та́мо: за́йде бо со́лнце, и взят от ка́мения ме́ста того́,
и положи́ возгла́вие себе́, и спа на ме́сте о́ном. И сон
ви́де. И се ле́ствица, утвержде́на на земли́, eя́же глава́
досяза́ше до небе́с, и А́нгели Бо́жии восхожда́ху и низхожда́ху
по ней. Госпо́дь же утвержда́шеся на ней, и рече́: Аз Бог Авраа́мов,
отца́ твоего́, и Бог Исаа́ков, не бо́йся: земля́, иде́же
ты спи́ши на ней, тебе́ дам ю́ и се́мени твоему́. И бу́дет
се́мя твое́, я́ко песо́к земны́й, и распространи́тся
на мо́ре, и ли́ву, и се́вер, и на восто́ки; и возблагословя́тся
о тебе́ вся коле́на земна́я и о се́мени твое́м. И се Аз
с тобо́ю, сохраня́яй тя на вся́ком пути́, а́може а́ще
по́йдеши. И возвращу́ тя в зе́млю сию́, я́ко не и́мам
тебе́ оста́вити, до́ндеже сотвори́ти Ми вся, ели́ка глаго́лах
тебе́. И воста́ Иа́ков от сна своего́, и рече́: я́ко
eсть Госпо́дь на ме́сте сем, аз же не ве́дех. И убоя́ся, и рече́:
я́ко стра́шно ме́сто сие́; несть сие́, но дом Бо́жий
и сия́ врата́ Небе́сная.</p>

<p class="MsoNormal" align="right" style="text-align:right" id="n4735"><span style="font-size:
8.0pt;color:red" id="n4736">Быт 28:10–17</span></p>

<h3 id="n4737">Прoро́чества Иезеки́илева чте́ние.</h3>

<p class="MsoNormal" id="n4738"><span style="color:red" id="n4739">Т</span>а́ко глаго́лет Госпо́дь:
бу́дет от дне осма́го и про́чее, сотворя́т иере́и на олтари́
всесожже́ния ва́шего и я́же спасе́ния ва́шего, и прииму́
вы, глаго́лет Адонаи́ Госпо́дь. И обрати́ мя на путь врат святы́х
вне́шних, зря́щих на восто́ки, и сия́ бя́ху затворе́на.
И рече́ Госпо́дь ко мне: врата́ сия́ затворе́на бу́дут
и не отве́рзутся, и никто́же про́йдет сквозе́ их; я́ко
Госпо́дь Бог Изра́илев про́йдет и́ми, и бу́дут затворе́на.
Я́ко Игу́мен ся́дет в них сне́сти хлеб, по пути́ Ела́мских
врат вни́дет и по пути́ его́ изы́дет. И введе́ мя по пути́
врат святы́х, су́щих к се́веру, пря́мо хра́му, и ви́дех,
и се испо́лнь сла́вы храм Госпо́день.</p>

<p class="MsoNormal" align="right" style="text-align:right" id="n4740"><span style="font-size:
8.0pt;color:red" id="n4741">Иез 43:27; 44:1–4</span></p>

<h3 id="n4742">При́тчей чте́ние.</h3>

<p class="MsoNormal" id="n4743"><span style="color:red" id="n4744">П</span>рему́дрость созда́
Себе́ дом и утверди́ столпо́в седмь. Закла́ Своя́ же́ртвенная,
и раствори́ в ча́ши Свое́й вино́, и угото́ва Свою́
трапе́зу. Посла́ Своя́ рабы́, созыва́ющи с высо́ким
пропове́данием на ча́шу, глаго́лющи: И́же есть безу́мен,
да уклони́тся ко Мне. И тре́бующим ума́ рече́: Прииди́те,
яди́те Мой хлеб, и пи́йте вино́, е́же раствори́х вам. Оста́вите
безу́мие и жи́ви бу́дете, и взыщи́те ра́зума, да поживете́,
и испра́вите ра́зум в ве́дении. Наказу́яй злы́я прии́мет
себе́ безче́стие, облича́яй же нечести́ваго опоро́чит себе́:
обличе́ния бо нечести́вому ра́ны ему́. Не облича́й злых,
да не возненави́дят тебе́. Облича́й прему́дра, и возлю́бит
тя. Даждь прему́дрому вину́, и прему́дрший бу́дет. Сказу́й
пра́ведному, и приложи́т приима́ти. Нача́ло прему́дрости
страх Госпо́день и сове́т святы́х ра́зум: разуме́ти бо
зако́н по́мысла есть блага́го. Сим бо о́бразом мно́гое
поживе́ши вре́мя, и приложа́тся тебе́ ле́та живота́.</p>

<p class="MsoNormal" align="right" style="text-align:right" id="n4745"><span style="font-size:
8.0pt;color:red" id="n4746">Притч 9:1–11</span></p>

<h3 id="n4747">На литии стихиры, глас 2, самогласны:</h3>

<p class="MsoNormal" id="n4748"><span style="color:red" id="n4749">Я́</span>ко вои́стинну дре́вняго
киво́та пречестне́е, / егда́ Дави́д, собра́в чи́ны,
ликовствова́ше, / ны́не Твоя́, Богоро́дице, ико́на, / е́йже
предстоя́т архиере́ев собо́ри, / и с чи́нми А́нгел свяще́нницы
и все христоимени́тых люде́й мно́жество / досто́йно блажа́т
Тя, Ма́терь Бо́жию, / и прославля́ют раболе́пно, и честву́ют,
/ и покланя́ются, и мо́лятся Тебе́ по Бо́зе: / да мир умири́ши
в Правосла́вии, и Це́рковь утверди́ши, / и спасе́ши от всех
зол Твоя́ рабы́, / я́ко еди́на Благослове́нная.</p>

<p class="MsoNormal" id="n4750"><span style="color:red" id="n4751">П</span>редстоя́т Ти, Госпоже́
Богоро́дице, / пред Твои́м, Пречи́стая, о́бразом, / архиере́ев
сосло́вие и свяще́нницы / и вси лю́дие, мона́си и прости́и,
/ ве́дуще Тя вои́стинну Помо́щницу си́льну и непобеди́му,
/ моле́ния Тебе́ приноси́ти от всея́ души́ подвиза́ют
/ и поуща́ют на моли́тву к Бо́гу, тре́бующе Твоея́ по́мощи,
/ да простре́ши Богоно́сныя Твоя́ ру́ки и умо́лиши за мир.
/ Вонми́ и услы́ши, Влады́чице, / и пода́ждь утеше́ние
рабо́м Твои́м, / до́ндеже не одоле́ют ны грехи́ на́ши
тя́жкия и лю́тыя: / Твоея́ бо всегда́ тре́буем вси по́мощи.</p>

<p class="MsoNormal" id="n4752"><span style="color:red" id="n4753">Глас 8: </span>Пе́рвее написа́вшейся
Твое́й ико́не / Ева́нгельских та́ин благове́стником / и
к Тебе́, Цари́це, принесе́нней, / да усво́иши ту и си́льну
соде́лаеши спасти́ честву́ющия Тя, / пора́довалася еси́,
и я́ко су́щи ми́лостива спасе́ния на́шего Соде́тельница,
/ я́ко уста́ и глас ико́не бы́вши, / я́коже и Бо́га
внегда́ зачина́ющи во чре́ве, / песнь воспе́ла еси́: /
Се отны́не ублажа́т Мя вси ро́ди! / И, на ту зря́щи, глаго́лала
еси́ со вла́стию: / С сим о́бразом благода́ть Моя́ и си́ла.
/ И мы и́стинно ве́руем, / я́ко се рекла́ еси́, Госпоже́,
/ сим о́бразом с на́ми еси́. / Тем благогове́йно предстоя́ще,
/ поклоня́емся Тебе́ раби́ Твои́, / посети́ ны Твои́ми
ма́терними щедро́тами.</p>

<p class="MsoNormal" id="n4754"><span style="color:red" id="n4755">Глас 7: </span>Гора́ еси́ вели́кая
и пресла́вная / па́че горы́ Сина́йския, Богоро́дице; /
она́ бо не терпя́щи сни́тия Сла́вы Бо́жия / во о́бразех
и се́нех, огне́м возгара́шеся, / и гро́ми и мо́лнии та́мо
бы́ша. / Ты же весь Боже́ственный Огнь сущ / Бо́жие Сло́во во
чре́ве Твое́м неопа́льно носи́ла еси́ / и от сосе́ц
Твои́х млеко́м пита́ла еси́ / ма́нием Нося́щаго вся.
/ И ны́не ма́тернее дерзнове́ние к Нему́ иму́щи, / помози́,
Влады́чице, / ве́рно пра́зднующим Твой честны́й пра́здник
/ и не забу́ди, ми́лостивно посеща́ющи: / прия́ла бо еси́
от Бо́га дар / стро́ити и покрыва́ти христоимени́тое ста́до,
рабы́ Твоя́.</p>

<p class="MsoNormal" id="n4756"><span style="color:red" id="n4757">Слава, и ныне, глас 6:</span> Тебе́
вси ро́ди челове́честии / хва́льныя да́ры прино́сят, Влады́чице,
/ и мо́лятся я́ко Цари́це и Ма́тери Бо́жии. / Проро́цы
Тя прему́дро пропове́даша, / леви́ти благослови́ша, апо́столи
и му́ченицы испове́даша, / свяще́нницы покланя́ются, архиере́е
пропове́дуют, / мона́си и прости́и благогове́ют, / бога́тии
и убо́зии, сироты́ и вдовы́, / и всяк во́зраст, и вся́ко
преспе́яние, / ста́рческое и младе́нческое, / под кров Твой держа́вный
с ве́рою прибега́ем: / покры́й и соблюди́, Госпоже́, моли́твами
Твои́ми / и спаси́ от бед ду́ши на́ша.</p>

<h3 id="n4758">На стиховне стихиры, глас 2:</h3>

<p class="MsoNormal" id="n4759"><span style="color:red" id="n4760">В</span>мести́лище чи́стое
Све́та пречи́стаго, Богоро́дице, / ка́ко Тя, раби́, досто́йно
воспева́ем, / я́ко явле́нием пречи́стыя Твоея́ ико́ны
/ и Преве́чнаго Младе́нца вся освеща́еши.</p>

<p class="MsoNormal" id="n4761"><span style="color:red" id="n4762">Стих: </span><b id="n4763">Помяну́ и́мя
Твое́ </b><b id="n4764">/ во вся́ком ро́де и ро́де</b><b id="n4765">.</b></p>

<p class="MsoNormal" id="n4766"><span style="color:red" id="n4767">О</span> Де́во Нескве́рная,
Богора́дованная, / что Ти когда́ таково́ благодаре́ние принесе́м,
/ я́ко блаже́ннаго Твоего́ Рождества́ всесия́ющею луче́ю
/ всех от тле́ния к жи́зни возвела́ еси́.</p>

<p class="MsoNormal" id="n4768"><span style="color:red" id="n4769">Стих: </span><b id="n4770">Слы́ши, Дщи, и виждь,
/ и приклони́ у́хо Твое́.</b></p>

<p class="MsoNormal" id="n4771"><span style="color:red" id="n4772">О</span> Де́во Госпоже́, Ма́ти
Зижди́телева, / Небе́сных еси́ чино́в ра́дование / и челове́ческому
ро́ду благослове́нная Помо́щнице, / моли́ о спасе́нии душ
на́ших.</p>

<p class="MsoNormal" id="n4773"><span style="color:red" id="n4774">Слава, и ныне, глас 5:</span> Воспое́м,
лю́дие, све́тло Дави́дскую песнь / Отрокови́це, Неве́сте
Бо́жии / и Ма́тери Царя́ Христа́: / предста́ Цари́ца
одесну́ю Тебе́, Влады́ко, / ря́сны златы́ми оде́яна
/ и преукра́шена Боже́ственными благоле́потами. / Сию́ у́бо
я́ко избра́нную и до́брую в жена́х, / па́че всего́
ми́ра удобри́в, / благоволи́л еси́ роди́тися из Нея́
/ вели́кия ра́ди ми́лости, / и Сию́ Помо́щницу лю́дем
Твои́м дарова́л еси́ / спаса́ти и покрыва́ти от бед / всемогу́щею
Твое́ю и Боже́ственною си́лою, / Ея́же моли́твами, Христе́
Бо́же, поми́луй нас.</p>

<h3 id="n4775">Тропарь, глас 4:</h3>

<p class="MsoNormal" id="n4776"><span style="color:red" id="n4777">З</span>асту́пнице усе́рдная,
/ Ма́ти Го́спода Вы́шняго, / за всех мо́лиши Сы́на Твоего́,
Христа́ Бо́га на́шего, / и всем твори́ши спасти́ся, / в
держа́вный Твой покро́в прибега́ющим. / Всех нас заступи́, о
Госпоже́ Цари́це и Влады́чице, / и́же в напа́стех, и ско́рбех,
и в боле́знех, обремене́нных грехи́ мно́гими, / предстоя́щих
и моля́щихся Тебе́ умиле́нною душе́ю / и сокруше́нным се́рдцем,
/ пред пречи́стым Твои́м о́бразом со слеза́ми, / и невозвра́тно
наде́жду иму́щих на Тя / избавле́ния всех зол. / Всем поле́зная
да́руй / и вся спаси́, Богоро́дице Де́во: / Ты бо еси́
Боже́ственный покро́в рабо́м Твои́м.</p>

<h2 id="n4778"><a name="_НА_УТРЕНИ_6" id="n4779"></a>НА УТРЕНИ</h2>

<h3 id="n4780">На Бог Госпо́дь: тропарь трижды, глас 4:</h3>

<p class="MsoNormal" id="n4781"><span style="color:red" id="n4782">З</span>асту́пнице усе́рдная,
/ Ма́ти Го́спода Вы́шняго, / за всех мо́лиши Сы́на Твоего́,
Христа́ Бо́га на́шего, / и всем твори́ши спасти́ся, / в
держа́вный Твой покро́в прибега́ющим. / Всех нас заступи́, о
Госпоже́ Цари́це и Влады́чице, / и́же в напа́стех, и ско́рбех,
и в боле́знех, обремене́нных грехи́ мно́гими, / предстоя́щих
и моля́щихся Тебе́ умиле́нною душе́ю / и сокруше́нным се́рдцем,
/ пред пречи́стым Твои́м о́бразом со слеза́ми, / и невозвра́тно
наде́жду иму́щих на Тя / избавле́ния всех зол. / Всем поле́зная
да́руй / и вся спаси́, Богоро́дице Де́во: / Ты бо еси́
Боже́ственный покро́в рабо́м Твои́м.</p>

<h3 id="n4783">По 1-м стихословии седален, глас 3:</h3>

<p class="MsoNormal" id="n4784"><span style="color:red" id="n4785">Л</span>ю́дие благочести́вии,
правове́рнии собо́ри христоимени́тии, / приступи́те ве́рно
вси, / Боже́ственному припа́дающе Бо́жия Ма́тере о́бразу:
/ Та́я бо исцеле́ние боля́щим ра́достно подае́т, / уязвля́ет
же злосла́вныя, я́ко стрела́ от лу́ка, / нас всех весели́т
светови́дно / и благода́тию озаря́ет моли́твами Свои́ми.</p>

<p class="MsoNormal" id="n4786"><span style="color:red" id="n4787">Слава, и ныне:</span> Всю Тя Бог освяти́,
Де́ву До́брую и Непоро́чную в жена́х, / проро́ки прообрази́в
че́стно, иере́и благослови́в, во свята́я святы́х всели́,
/ А́нгелом воспита́, с Небесе́ пи́щу хлеб подая́. / Сам
же Преблаги́й, и Единоро́дное Бог Сло́во, / всели́ся в Тя и
пло́тию про́йде из Тебе́. / Те́мже Ти покланя́емся и чтим,
/ я́ко вои́стинну и́стинную су́щую Богоро́дицу.</p>

<h3 id="n4788">По 2-м стихословии седален, глас 4:</h3>

<p class="MsoNormal" id="n4789"><span style="color:red" id="n4790">Д</span>а ликовству́ет све́тло
ве́рных все мно́жество, / рыда́ет же де́монское во́инство,
/ ви́дяще многоиме́нныя сия́ющия пра́здники Бо́жия Ма́тере,
/ ублажа́ему Бо́жию Ма́терь Боже́ственными пе́сньми, /
иде́же бо Богоприя́тно сла́вится / Преблагослове́нная Богоро́дица
Влады́чица, Богоизбра́нная Отрокови́ца, / неприя́зни паде́ние,
/ христиа́ном же кре́пкое утвержде́ние.</p>

<p class="MsoNormal" id="n4791"><span style="color:red" id="n4792">Слава, и ныне:</span> О всеблагослове́нная
Богоро́дице Влады́чице, / Богоизбра́нная Отрокови́це, / све́тлое
проро́ческое сбытие́, / апо́стольская похвало́, и му́ченическое
испове́дание и ве́нче, / А́нгелы чти́мая, и челове́ческими
ро́ды многопе́тая, / и всего́ ми́ра вожделе́нная Помо́щница,
/ изба́ви рабы́ Твоя́ осужде́ния бу́дущаго и е́зера
о́гненнаго, / еди́на Благослове́нная.</p>

<h3 id="n4793">Величание:</h3>

<p class="MsoNormal" id="n4794"><span style="color:red" id="n4795">В</span>елича́ем Тя, Пресвята́я
Де́во, / и чтим о́браз Твой святы́й, / от него́ же истека́ет
благода́тная по́мощь / всем, с ве́рою притека́ющим к нему́.</p>

<h3 id="n4796">Псалом избранный.</h3>

<p class="MsoNormal" id="n4797"><span style="font-size:8.0pt;color:red" id="n4798">Лик 1:</span> Помяни́,
Го́споди, Дави́да и всю кро́тость его́. <span style="font-size:8.0pt;color:red" id="n4799">2:</span> Я́ко кля́тся Го́сподеви,
обеща́ся Бо́гу Иа́ковлю. <span style="font-size:8.0pt;
color:red" id="n4800">1:</span> Се, слы́шахом я́ во Евфра́фе, обрето́хом
я́ в поля́х дубра́вы. <span style="font-size:8.0pt;color:red" id="n4801">2:</span>
Пресла́вная глаго́лашася о тебе́, гра́де Бо́жий. <span style="font-size:8.0pt;color:red" id="n4802">1:</span> Бог посреде́ его́, и не подви́жится.
<span style="font-size:8.0pt;color:red" id="n4803">2:</span> Кля́тся Госпо́дь Дави́ду
и́стиною, и не отве́ржется ея́. <span style="font-size:8.0pt;
color:red" id="n4804">1:</span> От плода́ чре́ва твоего́ посажду́ на престо́ле
твое́м. <span style="font-size:8.0pt;color:red" id="n4805">2:</span> Я́ко избра́
Госпо́дь Сио́на, изво́ли его́ в жили́ще себе́. <span style="font-size:8.0pt;color:red" id="n4806">1:</span> Освяти́л есть селе́ние Свое́
Вы́шний. <span style="font-size:8.0pt;color:red" id="n4807">2:</span> Святы́ня и
велеле́пота во святи́ле его́. <span style="font-size:8.0pt;
color:red" id="n4808">1:</span> Свят храм твой, ди́вен в пра́вде. <span style="font-size:8.0pt;color:red" id="n4809">2:</span> До́му Твоему́ подоба́ет
святы́ня, Го́споди, в долготу́ дний. <span style="font-size:
8.0pt;color:red" id="n4810">1:</span> Помяну́ и́мя Твое́ во вся́ком ро́де
и ро́де. <span style="font-size:8.0pt;color:red" id="n4811">2:</span> Благослове́н
Госпо́дь во век, и в век ве́ка.</p>

<p class="MsoNormal" id="n4812"><span style="color:red" id="n4813">Сла́ва, и ны́не:</span> Аллилу́иа,<span style="color:red" id="n4814"> трижды.</span></p>

<h3 id="n4815">По полиелеи седален, глас 1:</h3>

<p class="MsoNormal" id="n4816"><span style="color:red" id="n4817">П</span>равове́рно чту́щия
Тя лю́дие, к Тебе́ прибега́ющия / и ико́не Твое́й святе́й
любе́зно покланя́ющияся, / о Бо́жия Ма́ти, спаси́ и не
даждь в расхище́ние сопоста́том, / ниже́ наи́дут на ны вся зла́я,
/ я́же грехи́ на́ша угото́ваша нам, / ниже́ беззако́ния
на́ша превзы́дут на главы́ на́ша, / но да Твоя́ ма́терняя
к Бо́гу преодоле́ет / за ны Богоприя́тная моли́тва.</p>

<p class="MsoNormal" id="n4818"><span style="color:red" id="n4819">Слава, и ныне:</span> Пречи́стая
Твоя́ ико́на, Богоро́дице Де́во, врачевство́ всему́
ми́ру духо́вное, / к не́йже прибега́юще, Тебе́ поклоня́емся
и почита́ем, и лобыза́ем, и чтим, / исцеле́ний благода́ть почерпа́юще
от нея́, / и неду́г теле́сных и душе́вных страсте́й Твои́ми
моли́твами свобожда́емся.</p>

<h3 id="n4820">Степенна, 1-й антифон 4-го гласа:</h3>

<p class="MsoNormal" id="n4821"><span style="color:red" id="n4822">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n4823"><span style="color:red" id="n4824">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n4825"><span style="color:red" id="n4826">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n4827">Прокимен, глас 4:</h3>

<p class="MsoNormal" id="n4828"><span style="color:red" id="n4829">П</span>омяну́ и́мя Твое́
/ во вся́ком ро́де и ро́де. <span style="color:red" id="n4830">Стих: </span>Слы́ши,
Дщи, и виждь, и приклони́ у́хо Твое́.</p>

<p class="MsoNormal" id="n4831"><span style="color:red" id="n4832">Другий прокимен:</span> Вся́кое
дыха́ние / да хва́лит Го́спода. <span style="color:red" id="n4833">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n4834">Евангелие от Луки, зачало 4.</h3>

<p class="MsoNormal" id="n4835"><span style="color:red" id="n4836">В</span>о дни о́ны, воста́вши,
Мариа́м, и́де в го́рняя со тща́нием, во град Иу́дов. И
вни́де в дом Заха́риин, и целова́ Елисаве́т. И бысть я́ко
услы́ша Елисаве́т целова́ние Мари́ино, взыгра́ся младе́нец
во чре́ве ея́: и испо́лнися Ду́ха Свя́та Елисаве́т.
И возопи́ гла́сом ве́лиим, и рече́: благослове́на Ты в
жена́х, и благослове́н плод чре́ва Твоего́. И отку́ду мне
сие́, да прии́де Ма́ти Го́спода моего́ ко мне? Се бо, я́ко
бысть глас целова́ния Твоего́ во у́шию мое́ю, взыгра́ся
младе́нец ра́дощами во чре́ве мое́м. И блаже́нна Ве́ровавшая,
я́ко бу́дет соверше́ние глаго́ланным Ей от Го́спода. И
рече́ Мариа́м: вели́чит душа́ Моя́ Го́спода, и возра́довася
дух Мой о Бо́зе Спа́се Мое́м. Я́ко призре́ на смире́ние
Рабы́ Своея́: се бо, отны́не ублажа́т Мя вси ро́ди. Я́ко
сотвори́ Мне вели́чие Си́льный, и свя́то и́мя Его́.
Пребы́сть же Мариа́м с не́ю я́ко три ме́сяцы, и возврати́ся
в дом Свой.</p>

<p class="MsoNormal" align="right" style="text-align:right" id="n4837"><span style="font-size:
8.0pt;color:red" id="n4838">Лк 1:39–49, 56</span></p>

<h3 id="n4839">По 50-м псалме.</h3>

<p class="MsoNormal" id="n4840"><span style="color:red" id="n4841">Слава: </span>Моли́твами Богоро́дицы,
Ми́лостиве, очи́сти мно́жества согреше́ний на́ших.</p>

<p class="MsoNormal" id="n4842"><span style="color:red" id="n4843">И ныне, тойже.</span></p>

<p class="MsoNormal" id="n4844"><span style="color:red" id="n4845">И посем, глас 6: </span>Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h4 id="n4846">Таже стихира, глас 8:</h4>

<p class="MsoNormal" id="n4847"><span style="color:red" id="n4848">П</span>рииди́те, возра́дуемся
держа́вней Засту́пнице ро́да на́шего, / Цари́це Богоро́дице,
/ прииди́те к ти́хому Ея́ чу́дному, / почита́емому А́нгелы,
/ честно́му поклони́мся о́бразу. / Да́рует бо Богоро́дица
ве́рным оби́льныя да́ры целе́бныя, / от неистощи́маго исто́чника
святы́я ико́ны неоску́дную благода́ть источа́ющи: / тьмы
избавля́ет нас искуше́ний и бед, и вся́каго греха́, / благоче́стно
и Богоприя́тно прославля́ющих и чту́щих / све́тлую и чу́дную
Богома́тере святу́ю ико́ну. / Тем, воспева́юще воззове́м
Первообра́зней: / ра́дуйся, любе́зная ми́ру по́моще / во
спасе́ние душ на́ших.</p>

<h3 id="n4849">Канон Одигитрии Пресвятыя Богородицы<br id="n4850">
со ирмосом на 6, творение иеромонаха Игнатия.<br id="n4851">
Глас 4. Песнь 1.</h3>

<p class="MsoNormal" id="n4852"><span style="color:red" id="n4853">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<p class="MsoNormal" id="n4854"><span style="color:red" id="n4855">Р</span>а́достно, Чи́стая,
ны́не наста́вшее хвале́ние приноша́ю, ра́дуяся, / и ти́хим
гла́сом, Одиги́трие, вопию́ Ти: / ра́дуйся и испо́лни мя
ра́зума, пе́ти начина́юща.</p>

<p class="MsoNormal" id="n4856"><span style="color:red" id="n4857">Х</span>риста́ роди́вшая, ра́дость
нам ве́чную, / о ра́дуйся, Всепе́тая, правосла́вных наде́ждо,
/ Одиги́трие, всепе́тая Деви́це: / ра́дости испо́лни мя,
ми́рови жела́нныя.</p>

<p class="MsoNormal" id="n4858"><span style="color:red" id="n4859">Л</span>ику́ют вси челове́цы
и А́нгели, / всегда́ согла́сно вопию́ще на Небеси́ и на
земли́, Одиги́трие: ра́дуйся, Деви́це, ра́дости бо Рождество́м
Твои́м вся́ческая испо́лнила еси́.</p>

<p class="MsoNormal" id="n4860"><span style="color:red" id="n4861">Р</span>а́дость Одиги́трие,
/ со стра́хом Ти вопию́щих ра́дости сподо́би, / Ма́ти су́щия
ра́дости, избавля́ющи скорбе́й вся́ческих, / и всех поми́луй,
к Тебе́ прибега́ющих.</p>

<h4 id="n4862">Ин канон праздника на 8, глас тойже.<br id="n4863">
Песнь 1. Ирмос тойже:</h4>

<p class="MsoNormal" id="n4864"><span style="color:red" id="n4865">Б</span>лагогове́ют Ти, Богоро́дице,
А́нгелов нача́льницы, и святы́х чи́ни че́стно слу́жат,
/ пра́веднии красу́ются, Небе́сных Хода́таицу блажа́т Тя.
/ Ку́пно же и земля́ и Не́бо в весе́лии све́тло восхваля́ют
Тя, / и мы, гре́шнии, ми́лости про́сим: / озари́ на́ша
сердца́, Влады́чице, воспе́ти песнь святы́я Твоея́ ико́ны
явле́нию.</p>

<p class="MsoNormal" id="n4866"><span style="color:red" id="n4867">П</span>рииди́те, собери́теся
христоимени́тии лю́дие, умы́ та́йно очи́стившеся, во святу́ю
це́рковь Ма́тере Христа́ Бо́га на́шего: / источа́ет
бо нам неоску́дно от святы́я ико́ны исто́чник духо́вен,
/ целе́бен душа́м и те́лом, песнь вопию́щим: / благослове́н
из Тебе́ рожде́йся Бог наш.</p>

<p class="MsoNormal" id="n4868"><span style="color:red" id="n4869">Д</span>иви́т, Пренепоро́чная,
и ужаса́ет всяк слух стра́нно чу́до Боже́ственнаго Твоего́
Рождества́: / ка́ко Херуви́мскаго Творца́ зачала́ еси́;
/ ка́ко Огнь нестерпи́мый во утро́бе носи́ла еси́; / ка́ко
Су́щую Жизнь пло́тию облекла́ еси́ и Живо́т всему́
ми́ру родила́ еси́, / Бо́га ку́пно и челове́ка?</p>

<p class="MsoNormal" id="n4870"><span style="color:red" id="n4871">П</span>од кров Твой, Де́во Госпоже́,
прибега́ем вси ро́ди челове́честии: / просвети́ ны све́том
Рождества́ Твоего́, гре́шныя рабы́ Твоя́, / моля́щияся
приле́жно и кла́няющияся пречи́стей Твое́й ико́не, / прося́ще
от Тебе́ прия́ти вели́кия ми́лости.</p>

<p class="MsoNormal" id="n4872"><span style="color:red" id="n4873">Катавасия: </span>Отве́рзу уста́
моя́:</p>

<h3 id="n4874">Песнь 3.</h3>

<p class="MsoNormal" id="n4875"><span style="color:red" id="n4876">Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<p class="MsoNormal" id="n4877"><span style="color:red" id="n4878">Х</span>риста́, Вы́шняго Царя́,
о ра́дуйся, непоколеби́мая, чи́стая и одушевле́нная пала́то,
/ ра́дуйся, Одиги́трие, ра́дуйся: / Тобо́ю бо неруши́м
наш гра́д сохраня́ется.</p>

<p class="MsoNormal" id="n4879"><span style="color:red" id="n4880">В</span>мести́ти Его́же не
возмо́же тварь, / во утро́бу неискусобра́чную, Одиги́трие Деви́це,
теле́сно вмести́ла еси́: / те́мже Ти, ра́дуйся, пое́м,
по до́лгу велича́юще.</p>

<p class="MsoNormal" id="n4881"><span style="color:red" id="n4882">Р</span>а́дость многопе́тая
ми́рови, / ра́достно Ти пою́ще при́сно, ве́чнующия, Чи́стая,
ра́дости сподобля́емся / Твои́ми ма́терними моли́твами
к Ро́ждшемуся из Тебе́, Одиги́трие.</p>

<p class="MsoNormal" id="n4883"><span style="color:red" id="n4884">З</span>лату́ю Тя ста́мну,
и све́щник, и жезл, и трапе́зу, Чи́стая, призыва́ем, Одиги́трие,
/ и глас е́же ра́дуйся, Тебе́ при́сно привноша́ем / с си́ми
же имены́.</p>

<p class="MsoNormal" id="n4885">&nbsp;</p>

<p class="MsoNormal" id="n4886"><span style="color:red" id="n4887">Ин. Ирмос тойже.</span></p>

<p class="MsoNormal" id="n4888"><span style="color:red" id="n4889">К</span>у́ю Ти досто́йную похвалу́
на́ше принесе́т коне́чное неможе́ние, / я́ко явле́нием
пречи́стыя Твоея́ Боже́ственныя ико́ны незави́стныя исто́чники
целе́бныя источа́еши / ве́рно прибега́ющим к Тебе́ рабо́м
Твои́м.</p>

<p class="MsoNormal" id="n4890"><span style="color:red" id="n4891">Б</span>оже́ственныя Твоея́
ико́ны свято́е явле́ние, Богоро́дице Де́во, / я́ко
светоза́рное возсия́ нам со́лнце, пресла́вных чуде́с лучи́
пуща́ющи, / тьмы лю́тых обстоя́ний отгоня́ющи / свяще́нными
Твои́ми, Влады́чице, предста́тельствы.</p>

<p class="MsoNormal" id="n4892"><span style="color:red" id="n4893">И</span>спо́лнила еси́ благода́ти
иногда́ первопи́санную Твою́ ико́ну, Госпоже́ Де́во
Богоро́дице, / и ны́не та́же благода́ть и́стинствует сия́нием
ве́ры чуде́с, я́ко тоя́ ра́ди первопи́санныя, / ко
спасе́нию ве́рно к Тебе́ по Бо́зе прибега́ющим.</p>

<p class="MsoNormal" id="n4894"><span style="color:red" id="n4895">П</span>окланя́емся, Богоро́дице,
Твоему́ пречи́стому о́бразу и пресла́дкому Твоему́ Младе́нцу,
/ преве́чному и незаходи́мому Све́ту, Христу́, / И́мже
спасла́ еси́ от лю́тых зол и тле́ния сме́ртнаго все челове́ческое
естество́.</p>

<h3 id="n4896">Седален, глас 8.<br id="n4897">
Подобен: Прему́дрости:</h3>

<p class="MsoNormal" id="n4898"><span style="color:red" id="n4899">Б</span>оже́ственнии Сло́ва
апо́столи, / Ева́нгелия Христо́ва велегла́снии вселе́нныя
благове́стницы, / Боже́ственную це́рковь созда́вше в пресвято́е
Твое́ и́мя, Богоро́дице, / и к Тебе́, Госпоже́, прихо́дят,
моля́ще Тя приити́ на тоя́ освяще́ние. / Ты же, о Богома́ти,
рекла́ еси́: / иди́те с ми́ром и Аз с ва́ми та́мо
есмь. / Они́ же, ше́дше, обрета́ют та́мо на стене́ це́ркве
Твоего́, Влады́чице, о́браза подо́бие, / Боже́ственною
пи́сано си́лою шаро́вными подо́бии, / и ви́девше, поклони́шася
Ти и просла́виша Бо́га. / С ни́миже и мы Боже́ственней Твое́й
покланя́емся ико́не, / прося́ще от Тебе́ вели́кия ми́лости:
/ да́руй согреше́ний оставле́ние рабо́м Твои́м, Еди́на
Благослове́нная.</p>

<p class="MsoNormal" id="n4900"><span style="color:red" id="n4901">С</span>ла́ва, и ны́не, <span style="color:red" id="n4902">тойже седален.</span></p>

<h3 id="n4903">Песнь 4.</h3>

<p class="MsoNormal" id="n4904"><span style="color:red" id="n4905">Ирмос:</span> Седя́й в сла́ве
на Престо́ле Божества́, / во о́блаце ле́гце, / прии́де
Иису́с Пребоже́ственный, / нетле́нною дла́нию, и спасе́
зову́щия: / сла́ва, Христе́, си́ле Твое́й.</p>

<p class="MsoNormal" id="n4906"><span style="color:red" id="n4907">Р</span>а́дуйся, чу́до чуде́с,
Одиги́трие Влады́чице. / Ра́дуйся, всех ра́досте градо́в
и ве́сей, / непобеди́мое христиа́нское в беда́х храни́лище,
/ и предгра́дие, и на враги́ побежде́ние.</p>

<p class="MsoNormal" id="n4908"><span style="color:red" id="n4909">Р</span>а́дуйся, ра́дуйся люде́й
правосла́вных похвало́ и христолюби́вых па́стырей, покро́в
пребыва́еши всех, Цари́це. / Ра́дуйся, Одиги́трие, прибе́жище
всем нам и утвержде́ние.</p>

<p class="MsoNormal" id="n4910"><span style="color:red" id="n4911">Р</span>а́дуйся, всем ско́рое
в беда́х избавле́ние. / Ра́дуйся, гото́вое всем скорбя́щим
утеше́ние. / Ра́дуйся, Всепе́тая, ра́дуйся, Одиги́трие
Всеблагослове́нная, / всем немощны́м Исцели́тельнице.</p>

<p class="MsoNormal" id="n4912"><span style="color:red" id="n4913">Р</span>а́дуйся, Ея́же вели́чия
вся тварь / сла́вити у́бо спеши́т по достоя́нию, но не возмога́ет,
Одиги́трие, / и сего́ ра́ди зове́т Ти: / ра́дуйся, Влады́чице,
Боговмести́мое жили́ще.</p>

<p class="MsoNormal" id="n4914">&nbsp;</p>

<p class="MsoNormal" id="n4915"><span style="color:red" id="n4916">Ин. Ирмос тойже.</span></p>

<p class="MsoNormal" id="n4917"><span style="color:red" id="n4918">П</span>очти́м, лю́дие, Чи́стыя
в чистоте́ ико́ну Де́вы Богоро́дицы / и Тоя́ Боже́ственнаго
Младе́нца, Христа́ Бо́га на́шего, / и лобыза́ем и прославля́ем
со стра́хом и тре́петом: / почита́ем бо ико́ну благоче́стно,
/ па́че же почита́ем Са́мую Ту́ю су́щую Чи́стую Богома́терь.</p>

<p class="MsoNormal" id="n4919"><span style="color:red" id="n4920">Д</span>а́вид, Боже́ственный
и чу́дный проро́к, издале́ча прови́дя, глаго́ла: / лицу́
Твоему́ помо́лятся бога́тии лю́дие. / Мы же, ве́рнии, покланя́емся
и лобыза́ем честну́ю ико́ну, / душа́ми ку́пно и телесы́
освяща́емы.</p>

<p class="MsoNormal" id="n4921"><span style="color:red" id="n4922">Е</span>ва́нгелия Христо́ва
Богогла́сный списа́тель Лука́ / Бо́жиим манове́нием всенепоро́чный
Твой напису́ет о́браз, Богоро́дице, / и Младе́нца Преве́чнаго
на рука́х Твои́х вообрази́в, / к нему́же притека́ющия напа́стей
и бед избавля́еши, / и вся покрыва́еши, и спаса́еши Твое́ю ми́лостию.</p>

<p class="MsoNormal" id="n4923"><span style="color:red" id="n4924">Т</span>ы еси́ похвало́ и вене́ц
святы́м всем, о Цари́це! / Ты упова́ние на́ше и Помо́щнице
по Бо́зе, / и на Тя наде́жду спасе́ния на́шего возложи́хом
вси. / Тебе́ мо́лимся, я́ко Бо́жии Ма́тери: / одожди́
гре́шным рабо́м Твои́м бога́тыя Твоя́ душеспаси́тельныя
ми́лости.</p>

<h3 id="n4925">Песнь 5.</h3>

<p class="MsoNormal" id="n4926"><span style="color:red" id="n4927">Ирмос:</span> Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<p class="MsoNormal" id="n4928"><span style="color:red" id="n4929">Б</span>лагосты́ни бе́здно
и щедро́там еси́, ра́дуйся Одиги́трие Деви́це, / ра́дуйся,
всем ра́дость творя́щи ве́рным. / О, ра́дуйся, су́щим в
беда́х, скорбя́щим пребы́страя Засту́пнице.</p>

<p class="MsoNormal" id="n4930"><span style="color:red" id="n4931">Р</span>а́дости от исполне́ния
вели́чия чуде́с Твои́х зря́ще исполня́емся вси, / не зря́щии,
слы́шаще же, ве́рнии. / Те́мже, ра́дуйся, Тебе́ при́сно,
/ всю́ду и вси, Одиги́трие, пое́м.</p>

<p class="MsoNormal" id="n4932"><span style="color:red" id="n4933">Х</span>риста́ Бо́га на́шего,
о ра́дуйся, Одиги́трие, жили́ще / и дом неизрече́нней и пребоже́ственней,
Де́во, Сла́ве Его́. / О, ра́дуйся, пала́то преукраше́нная,
/ ра́дуйся, гра́де одушевле́нный, присноца́рствующий.</p>

<p class="MsoNormal" id="n4934"><span style="color:red" id="n4935">Р</span>а́дость неоску́дную
Тя разсмотря́юще, / я́ко мо́ре, Отрокови́це, Одиги́трие
Деви́це, / ра́дующеся вси, ра́дуйся, вопие́м Ти / и, пою́ще,
Боже́ственных даро́в неви́димо при́сно от Тебе́ ожида́ем.</p>

<p class="MsoNormal" id="n4936">&nbsp;</p>

<p class="MsoNormal" id="n4937"><span style="color:red" id="n4938">Ин. Ирмос тойже.</span></p>

<p class="MsoNormal" id="n4939"><span style="color:red" id="n4940">В</span>ся́ко, Пречи́стая,
существо́ воспе́ти недоуме́ет Тя, / па́че бо Го́рних умо́в
превозвы́силася еси́, / ро́ждши непристу́пнаго и стра́шнаго
Всецаря́, и Бо́га, / но я́ко Ми́лостива и ско́рая челове́ком
Помо́щница, / вонми́ моле́нию раб Твои́х и да́руй Твою́
по́мощь.</p>

<p class="MsoNormal" id="n4941"><span style="color:red" id="n4942">И</span>де́же осени́т благода́ть
Твоя́, Богоро́дице, стра́хом исчеза́ют де́мони / и разруша́ется
злоко́зненное тех мечта́ние, бе́гают ду́си те́мнии, / ра́дуется
же ве́рных все мно́жество, Тебе́ песнь хва́льну от се́рдца
вопию́ще: / ра́дуйся, Боже́ственный покро́ве душ на́ших.</p>

<p class="MsoNormal" id="n4943"><span style="color:red" id="n4944">Б</span>езоче́сным сла́дкое
зре́ние дае́тся, глухи́м слы́шание, / немы́м благоглаго́лание,
хромы́м хожде́ние, прокаже́нным очище́ние, / де́монствуемым
целому́дрие и в боле́знех су́щим разли́чных исцеле́ние
/ осене́нием Пречи́стыя Твоея́, Богоро́дице, ико́ны.</p>

<p class="MsoNormal" id="n4945"><span style="color:red" id="n4946">Н</span>е умолчи́м никогда́же,
Богоро́дице, псалмы́ и пе́сньми воспева́ти вели́чия Твоя́,
Обра́дованная: / Бо́га бо вои́стинну воплоти́вшагося родила́
еси́, / во спасе́ние на́ше всеми́рное и избавле́ние.</p>

<h3 id="n4947">Песнь 6.</h3>

<p class="MsoNormal" id="n4948"><span style="color:red" id="n4949">Ирмос:</span> Боже́ственное сие́
и всечестно́е / соверша́юще пра́зднество, / Богому́дрии, Богома́тере,
/ прииди́те, рука́ми воспле́щим, / от Нея́ ро́ждшагося
Бо́га сла́вим.</p>

<p class="MsoNormal" id="n4950"><span style="color:red" id="n4951">Х</span>риста́, Чи́стая, прие́млющи,
/ глас, е́же ра́дуйся, Одиги́трие Деви́це, слы́шала еси́,
/ Его́же неизрече́нно ро́ждши, и ра́дуйся, от всех слы́шиши
всегда́.</p>

<p class="MsoNormal" id="n4952"><span style="color:red" id="n4953">Р</span>а́дости вся испо́лнила
еси́, / Вы́шняя и ни́жняя Ты совокупи́ла еси́, Одиги́трие,
/ те́мже ра́достно и согла́сно ны́не Не́бо и вся земля́
зове́т Ти.</p>

<p class="MsoNormal" id="n4954"><span style="color:red" id="n4955">В</span>дова́м, о ра́дуйся,
Всепе́тая, и всем си́рым, Одиги́трие, утеше́ние, / ра́дуйся,
всем источа́ющи ни́щим бога́тство неистощи́мое.</p>

<p class="MsoNormal" id="n4956"><span style="color:red" id="n4957">З</span>ла́та вся́каго блиста́ема
и у́тра со́лнечнаго светле́йши, / жили́ще Христо́во, ра́дуйся,
Одиги́трие, ра́дуйся, Деви́це, / ра́дуйся, Неве́сто Неневе́стная.</p>

<p class="MsoNormal" id="n4958">&nbsp;</p>

<p class="MsoNormal" id="n4959"><span style="color:red" id="n4960">Ин. Ирмос тойже.</span></p>

<p class="MsoNormal" id="n4961"><span style="color:red" id="n4962">Б</span>оже́ственнаго Твоего́
Рождества́, Де́во Госпоже́, пребога́тая благода́ть, / ю́же
дре́вле изглаше́нием предала́ еси́ пречи́стому Твоему́
о́бразу, / неоску́дне де́йствовати вели́кая же и пресла́вная
во спасе́ние на Тя наде́ющимся.</p>

<p class="MsoNormal" id="n4963"><span style="color:red" id="n4964">И</span>де́же прославля́ется
свято́е и́мя Обра́дованныя Богоро́дицы, / та́мо вся́ческих
благи́х исто́чницы пролива́ются; / прииди́те в чистоте́,
челове́цы, / се бо явле́ние Боже́ственныя Де́вы ико́ны
сказу́ет Цари́цы прише́ствие во спасе́ние всех ве́рных.</p>

<p class="MsoNormal" id="n4965"><span style="color:red" id="n4966">Ц</span>еле́ния боле́зней,
отгна́ние же страсте́й и душепита́тельное спасе́ние, / грехо́в
проще́ние и ве́чное избавле́ние от пречи́стыя Твоея́ ико́ны,
Влады́чице, / ве́рно приходя́ще, прие́млем, Богома́ти Всенепоро́чная.</p>

<p class="MsoNormal" id="n4967"><span style="color:red" id="n4968">К</span> Тебе́, Госпо́же, прибега́ют
ро́ди правове́рных, про́сят вели́кия ми́лости / и прие́млют
неоску́дно су́щии в неду́зех исцеле́ние, в страсте́х премене́ние,
в печа́лех утеше́ние. / Источи́ и мне, Влады́чице, ка́плю
душеспаси́тельную, / да со все́ми и аз пою́ Твое́ вели́чие.</p>

<h3 id="n4969">Кондак, глас 8.<br id="n4970">
Подобен: Взбра́нной:</h3>

<p class="MsoNormal" id="n4971"><span style="color:red" id="n4972">П</span>ритеце́м, лю́дие, к
ти́хому сему́ и до́брому приста́нищу, / ско́рой Помо́щнице,
гото́вому и те́плому спасе́нию, покро́ву Де́вы, / ускори́м
на моли́тву и потщи́мся на покая́ние, / источа́ет бо нам неоску́дныя
ми́лости Пречи́стая Богоро́дица, / предваря́ет на по́мощь
и избавля́ет от вели́ких бед и зол / благонра́вныя и богобоя́щияся
рабы́ Своя́.</p>

<p class="MsoNormal" id="n4973"><span style="color:red" id="n4974">Икос: </span>Смысл очи́стивше и
ум, притеце́м к Богоро́дице, / све́тло пе́сньми ублажа́юще
Ю́, / и пречи́стую ико́ну Ея́ прославля́ем и чтим, / и
припа́дающе покланя́емся я́ко Само́й су́щей о́ной:
/ честь бо ико́ны на Первообра́зное восхо́дит, / и почита́яй
и покланя́яйся ей почита́ет са́мое Первообра́зное, / я́коже
Боже́ственнии отцы́ реко́ша. И а́ще кто не чтит Пресвяты́я
Богоро́дицы и не покланя́ется ико́не Ея́, ана́фема да бу́дет:
/ посрамля́ет бо и погубля́ет не чту́щия Ю́, / избавля́ет
же от вели́ких бед и зол, благонра́вныя и Богобоя́щияся рабы́
Своя́.</p>

<h3 id="n4975">Песнь 7.</h3>

<p class="MsoNormal" id="n4976"><span style="color:red" id="n4977">Ирмос:</span> Не послужи́ша тва́ри
Богому́дрии, / па́че Созда́вшаго, / но о́гненное преще́ние
му́жески попра́вше, / ра́довахуся, пою́ще: / препе́тый
отце́в Госпо́дь и Бог благослове́н еси́.</p>

<p class="MsoNormal" id="n4978"><span style="color:red" id="n4979">Р</span>а́дуйся, ра́дуйся,
Богоро́дице Одиги́трие, / всех и всегда́ наставля́ющи ве́рных
ше́ствовати ко вся́кому пути́ спаси́тельному, / ра́дуйся
Влады́чице, Тобо́ю бо при́сно избавля́емся настоя́щия ва́рварския
беды́.</p>

<p class="MsoNormal" id="n4980"><span style="color:red" id="n4981">Р</span>а́дуйся, ра́дуйся Одиги́трие,
/ бдя́щи и моля́щися о нас к Богу, / и вся́кия зло́бы хода́тайством
Твои́м вся́ческих скорбе́й, / Богороди́тельнице, всех люде́й
избавля́ющи.</p>

<p class="MsoNormal" id="n4982"><span style="color:red" id="n4983">Р</span>а́дуйся, ра́дуйся Пресвята́я
Одиги́трие, / проше́ния на́ша к по́льзе нам исполня́ющи
/ и хотя́щи всем при́сно всегда́ любодру́жное благо́е еди́нство,
спешно́е же во изя́щных.</p>

<p class="MsoNormal" id="n4984"><span style="color:red" id="n4985">Р</span>а́дуйся, ра́дуйся,
корабле́м Одиги́трие, / ну́ждно пла́вающим, избавля́ющи
ве́рных / и всем избавле́ние от вся́кия ско́рби и неду́ги
/ пестро́тныя и ме́дленныя разреша́ющи вско́ре.</p>

<p class="MsoNormal" id="n4986">&nbsp;</p>

<p class="MsoNormal" id="n4987"><span style="color:red" id="n4988">Ин. Ирмос тойже.</span></p>

<p class="MsoNormal" id="n4989"><span style="color:red" id="n4990">П</span>рииди́те, почерпе́м
отпуще́ние от неистощи́маго исто́чника, / точа́щаго святы́ню
Пречи́стыя Де́вы / и Тоя́ Пречи́стаго Младе́нца, Бо́жия
Сло́ва, нас ра́ди вочелове́чшагося. / К Нему́ возопии́м:
/ Тво́рче Изба́вителю, / препрославле́нный со Отце́м и Ду́хом,
Бо́же, благослове́н еси́.</p>

<p class="MsoNormal" id="n4991"><span style="color:red" id="n4992">Н</span>еусы́пную, Чи́стая,
и Богоприя́тную иму́щи моли́тву, / и непреодоле́емую держа́ву
кре́пости, / враго́в на́ших де́рзость, я́же на ны, разори́
/ и вы́я их под но́зе ве́рному наро́ду на́шему низложи́,
/ да возвесели́мся о Тебе́, раби́, Сы́ну Твоему́ вопию́ще:
/ оте́ц на́ших Бо́же, благослове́н еси́.</p>

<p class="MsoNormal" id="n4993"><span style="color:red" id="n4994">Р</span>а́дуемся и весели́мся,
ве́рнии лю́дие, чу́дному явле́нию ико́ны Пречи́стыя
Влады́чицы Богоро́дицы: / река́ бо яви́ся неисчерпа́ема,
целе́бную во́ду точа́щи, / слепы́м бо ви́дети дае́т
и глухи́м слы́шание, / хромы́м хожде́ние, и всем су́щим
в неду́зех безме́здное исцеле́ние.</p>

<p class="MsoNormal" id="n4995"><span style="color:red" id="n4996">Н</span>еиспы́тана глубина́,
недове́домо та́инство, непостижи́м о́браз, Де́во, зача́тия
Твоего́, / зача́тие без се́мене, без му́жа рождество́.
/ Безпло́тный воплоти́ся, Преве́чный младе́нствует, / Сын Бо́жий,
Сын Тебе́, Де́вы, быва́ет, Ему́же вопие́м: / Бо́же,
благослове́н еси́.</p>

<h3 id="n4997">Песнь 8.</h3>

<p class="MsoNormal" id="n4998"><span style="color:red" id="n4999">Ирмос:</span> О́троки благочести́выя
в пещи́ / Рождество́ Богоро́дично спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<p class="MsoNormal" id="n5000"><span style="color:red" id="n5001">Р</span>а́дуйся, Всеблагослове́нная
Мари́е, / из Тебе́ бо Всеблагослове́нный Бог оде́яся во всего́
мя челове́ка / и, оде́явся, соедини́ Своему́ Божеству́
неизрече́нным соедине́нием, Де́во Одиги́трие; / ра́дуйся,
Обра́дованная, ра́досте всего́ ми́ра.</p>

<p class="MsoNormal" id="n5002"><span style="color:red" id="n5003">Р</span>а́дуйся, лука́вых духо́в
Прогони́тельнице; / ра́дуйся, Богоро́дице Одиги́трие; / ра́дуйся,
Ю́же Небе́сная неви́димая во́инства славосло́вят всегда́
и велича́ют я́ко Ма́терь Божию бы́вшую; / ра́дуйся, Я́же
ни́жняя сочета́вши с Вы́шними.</p>

<p class="MsoNormal" id="n5004"><span style="color:red" id="n5005">Р</span>а́дуйся, всех Небе́сных
сил без разсужде́ния превосходя́щая; / ра́дуйся, Одиги́трие;
/ ра́дуйся, вся́кия тва́ри я́ко Бо́га Ро́ждшая госпо́дствующи,
ей, Влады́чице Всепе́тая; / ра́дуйся, пребыва́еши Де́ва
Чи́стая и по рождестве́.</p>

<p class="MsoNormal" id="n5006"><span style="color:red" id="n5007">Р</span>а́дуйся, жена́м всем
сла́во, хра́ме преосвяще́нный Бо́га на́шего, / ра́дуйся
Одиги́трие; / ра́дуйся, душеспаси́тельная всей вселе́нней;
/ ра́дуйся, покрыва́ющий о́блаче, Небе́с ши́ршая; / ра́дуйся,
мирополо́жнице, Боже́ственнаго ми́ра полна́.</p>

<p class="MsoNormal" id="n5008">&nbsp;</p>

<p class="MsoNormal" id="n5009"><span style="color:red" id="n5010">Ин. Ирмос тойже.</span></p>

<p class="MsoNormal" id="n5011"><span style="color:red" id="n5012">У</span>м А́нгельский и челове́ческий
ужаса́ется, Богоро́дице, / ка́ко Бо́га Небе́снаго, ложесна́ми
объе́мши, воплоти́ла еси́, / ка́ко, Младе́нца ро́ждши,
я́ко Сы́на на руку́ но́сиши / Его́же ужаса́ется тварь
и трепе́щут Го́рнии Престо́ли, вопию́ще непреста́нно:
/ Свят, Свят, Свят еси́ Бо́же, препе́тый и превозноси́мый во
ве́ки.</p>

<p class="MsoNormal" id="n5013"><span style="color:red" id="n5014">Р</span>а́дуйся, су́щая ра́досте
всего́ ми́ра, / со Арха́нгелом Гаврии́лом вопие́м Ти, Богоро́дице;
/ ра́дуйся, вмести́лище Невмести́маго; / ра́дуйся, Благода́тная,
носи́ло Божества́ всего́; / ра́дуйся, Ада́мово воззва́ние,
с Тобо́ю Госпо́дь, и Тебе́ ра́ди с на́ми спаса́я нас,
/ Его́же пое́м и превозно́сим во ве́ки.</p>

<p class="MsoNormal" id="n5015"><span style="color:red" id="n5016">К</span>о́рень Иессе́ев освяще́нный,
ко́рень греха́ на́шего исто́ргнула еси́; / жезл Ааро́нов
процве́тший, Жизнода́теля цве́та израсти́вши Христа́;
/ ста́мно манноприе́мная, сме́рти всю си́лу сокруши́ла
еси́ / и в поро́ду жи́зни возвела́ еси́ род челове́ческий:
/ те́мже Тя пое́м, до́брых вино́вную.</p>

<p class="MsoNormal" id="n5017"><span style="color:red" id="n5018">Т</span>ы похвала́ христиа́ном
еси́, Влады́чице, / Ты ору́жие на враги́ и стена́ к Тебе́
прибега́ющим. / Тя и ны́не на по́мощь призыва́ем, Госпоже́,
/ не даждь враго́м вознести́ся на лю́ди Твоя́, / и́же Тебе́
не хва́лят, ни Сы́на Твоего́, Богоро́дице, и Твое́й ико́не
не кла́няются: / сих победи́ и ду́ши на́ша спа́си.</p>

<h3 id="n5019">Песнь 9.</h3>

<p class="MsoNormal" id="n5020"><span style="color:red" id="n5021">Ирмос:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<p class="MsoNormal" id="n5022"><span style="color:red" id="n5023">Р</span>а́дуйся, свеще́, Свет
невече́рний поне́сшая, / и в Рождестве́ Твое́м многобо́жия
тьму разруши́вшая, / и а́довы про́пасти изба́вльшая лю́ди;
/ ра́дуйся, Одиги́трие Богоро́дице, добро́т всех Предхода́таице.</p>

<p class="MsoNormal" id="n5024"><span style="color:red" id="n5025">Р</span>а́дуйся, земле́, из
нея́же Клас прозя́бши Небе́сный ве́рным, / и ми́ра всего́
душегу́бнаго гла́да изба́ви, разу́мная и одушевле́нная;
/ о ра́дуйся, виногра́де, и́же Грозд живо́тный ро́ждшая,
/ Богоро́дице Чи́стая, Одиги́трие.</p>

<p class="MsoNormal" id="n5026"><span style="color:red" id="n5027">Р</span>а́дуйся, та́йных цвето́в
прекра́сный су́щий раю́; / ра́дуйся, Ма́ти Де́во,
Неви́димых ра́зум чистото́ю странноле́пно побе́ждши, Богороди́тельнице;
/ ра́дуйся, Отрокови́це; / ра́дуйся, Одиги́трие, всеми́рное
чу́до и слы́шание.</p>

<p class="MsoNormal" id="n5028"><span style="color:red" id="n5029">Л</span>е́то живота́ на́шего
про́чее сохрани́ неврежде́нно поможе́нием Твои́м, Де́во
Отрокови́це, / и сподо́би коне́ц благи́й получи́ти нам,
воспева́ющим Тя и взыва́ющим: / ра́дуйся, Всеблаже́нная Богоро́дице,
Чи́стая Одиги́трие.</p>

<p class="MsoNormal" id="n5030">&nbsp;</p>

<p class="MsoNormal" id="n5031"><span style="color:red" id="n5032">Ин. Ирмос тойже.</span></p>

<p class="MsoNormal" id="n5033"><span style="color:red" id="n5034">Т</span>ебе́, тве́рдую Помо́щницу
ро́ду челове́ческому, Богоро́дице Мари́е, лик проро́ческий
многообра́зно провозвести́, / сень святу́ю, Небе́с простра́ннейшую,
/ скрижа́ль Богопи́санную и купину́ неопали́мую, / дверь Богопрохо́дную,
го́ру же и ле́ствицу, и мост, и жезл процве́тший: / мы же вои́стину
Богоро́дицу Тя велича́ем.</p>

<p class="MsoNormal" id="n5035"><span style="color:red" id="n5036">Т</span>а́йна глубины́ Рождества́
Твоего́ ум А́нгельский ужаса́ет, Де́во, / и пречи́стая
ико́на де́моны прого́нит, / и ли́ца нечести́вых омрача́ет,
и в студ порева́ет: / не терпя́т бо взира́ти на си́лу ея́,
бе́гают же и исчеза́ют. / Мы же любе́зно покланя́емся и лобыза́ем,
и Тя, Богоро́дицу велича́ем.</p>

<p class="MsoNormal" id="n5037"><span style="color:red" id="n5038">П</span>редста́тельница су́щи
неотсту́пна к Вы́шнему Царю́, / я́ко иму́щи ма́терне
дерзнове́ние непосты́дно, / в ми́ре глубо́це правосла́вных
житие́ утверди́ и оте́чество на́ше возвы́си, / и вся поле́зная
да́руй всегда́ рабо́м Твои́м, / да Тя, Богоро́дице, велича́ем.</p>

<p class="MsoNormal" id="n5039"><span style="color:red" id="n5040">О</span> Всеми́лостивая христиа́ном
Помо́щнице, / не мо́жет Тя воспе́ти досто́йно ум челове́ческий
и А́нгельский, / я́ко всея́ тва́ри честне́йши, Небе́сных
и земны́х сла́внейши: / всех бо родила́ еси́ Творца́ и
Бо́га, / но, о Влады́чице, / приими́ ми́лостивно ю́же Тебе́
от се́рдца возложи́хом песнь, / спаса́й нас всегда́, на Тя бо
наде́емся.</p>

<h3 id="n5041">Светилен:</h3>

<p class="MsoNormal" id="n5042"><span style="color:red" id="n5043">Д</span>а почти́тся Всепе́тая
Ма́ти Бо́жия, / Жизнь Су́щую ро́ждши, Христа́ Бо́га
на́шего, / ра́йских двере́й отверзе́ние и всего́ ми́ра
очище́ние, к животу́ возведе́ние: / Сей есть проро́ком глаго́лавый,
/ Тому́ поклони́мся, Бо́гу и Спа́су душ на́ших.</p>

<p class="MsoNormal" id="n5044"><span style="color:red" id="n5045">Слава, и ныне, глас 6:</span> Прииди́те,
ве́рнии, с чистото́ю, возвели́чим Пречи́стыя Ма́тере Бо́га
на́шего чу́дную ико́ну / и Боже́ственнаго Младе́нца, Спа́са
Христа́, / Его́же я́ко ро́ждшая на руку́ носи́вши
/ и ма́терне дерзнове́ние к Нему́ иму́щи, / непреста́нно
мо́лит за ны и подае́т рабо́м Свои́м бога́тыя ми́лости.</p>

<h3 id="n5046">На хвалитех стихиры на 4, глас 4:</h3>

<p class="MsoNormal" id="n5047"><span style="color:red" id="n5048">П</span>росла́вим, ве́рнии,
Обра́дованную Богоро́дицу, / па́че же во усте́х на́ших
и́мамы всегда́ / свято́е и благослове́нное и́мя Ея́,
/ непреста́нно прибега́юще к пречи́стей Ея́ и цельбоно́сней
ико́не: / то́ю бо обрета́ем я́же на земли́ вся блага́я
и поле́зная / и су́щих на возду́се от де́монов запина́ний
избавля́емся, / я́ко Ма́ти, ро́ждшая всех Творца́, / спаса́ет
от бед ду́ши на́ша. <span style="color:red" id="n5049">(2)</span></p>

<p class="MsoNormal" id="n5050"><span style="color:red" id="n5051">Д</span>а рыда́ет ве́чно сонм
злочести́вых, / не испове́дающих Тя в рождестве́ Чи́стую Богороди́тельницу
/ и не покланя́ющихся пречи́стей Твое́й ико́не. / Ве́рнии
же лю́ди, ра́дующеся, / испове́дуем Тя и́стинную Де́ву
Богоро́дицу, / я́ко вои́стинну родила́ еси́ пло́тию
Христа́ Бо́га на́шего, / тле́ние Ада́мово попра́ла
еси́ / и от греха́ весь мир очи́стила еси́, / жизнь безконе́чную
дарова́ла еси́, / ра́йский вход ве́рным отве́рзла еси́
/ Боже́ственным Твои́м Рождество́м; / Его́же моли́ спасти́ся
нам, / пою́щим ве́рно Твое́ та́инство.</p>

<p class="MsoNormal" id="n5052"><span style="color:red" id="n5053">Р</span>а́дуется у́бо и весели́тся
/ неизрече́нною ра́достию все мно́жество благочести́вых: / припа́дающе
же покланя́ются, / вси благогове́ют Бо́жии Ма́тери с боя́знию,
/ благодаря́ще Сию́ по Бо́зе я́ко Бо́га, / толи́ких
превели́ких благ Хода́таицу, / в ня́же жела́ют А́нгели
прини́кнути, / дарова́ Богоро́дицею ве́рным Христо́с Бог
наш, / име́яй премно́жество щедро́т и вели́кую пребога́тую
ми́лость.</p>

<p class="MsoNormal" id="n5054"><span style="color:red" id="n5055">Слава, и ныне, глас 8:</span> Свята́я
Твоя́ и сообра́зная ико́на Богоро́дице Де́во, / благода́тию
Твое́ю пребога́тый су́щий исто́чник, / кипя́щий всей подсо́лнечней
/ и светя́щий всему́ ми́ру / светолу́чными Свята́го Ду́ха
сия́ньми и исцеле́ний светлостьми́. / Ты бо Бо́га Сло́ва
пло́тию несказа́нно родила́ еси́, / от Арха́нгела Гаврии́ла
сицева́я слы́шавши: / ра́дуйся Обра́дованная, Госпо́дь
с Тобо́ю, / и Дух Святы́й осени́т Тя к зача́тию. / Та́кожде
рекла́ еси́ к первопи́санной Твое́й ико́не, на ту зря́щи:
/ с то́ю Моя́ благода́ть, / и сло́во Твое́ со вла́стию
ико́не бысть. / И о́браз, и глас, и си́ла, и де́ло, и всяк ум
/ превосходя́щая Боже́ственная благода́ть, спребыва́ющи ве́чно,
/ зна́мения и чудеса́ непреста́нно содева́ет / и душеполе́зное
исцеле́ние всем ве́рно приходя́щим подае́т / Твои́ми Богома́терними
непреста́нными к Бо́гу моли́твами.</p>

<p class="MsoNormal" id="n5056"><span style="color:red" id="n5057">Славословие великое. И отпуст.</span></p>

<h2 id="n5058"><a name="_НА_ЛИТУРГИИ_6" id="n5059"></a>НА ЛИТУРГИИ</h2>

<p class="MsoNormal" id="n5060"><span style="color:red" id="n5061">Блаженны Богородицы от канона, песни
3-я на 4 со ирмосом, и 6-я на 4.</span></p>

<h3 id="n5062">Тропарь, глас 4:</h3>

<p class="MsoNormal" id="n5063"><span style="color:red" id="n5064">З</span>асту́пнице усе́рдная,
/ Ма́ти Го́спода Вы́шняго, / за всех мо́лиши Сы́на Твоего́,
Христа́ Бо́га на́шего, / и всем твори́ши спасти́ся, / в
держа́вный Твой покро́в прибега́ющим. / Всех нас заступи́, о
Госпоже́ Цари́це и Влады́чице, / и́же в напа́стех, и ско́рбех,
и в боле́знех, обремене́нных грехи́ мно́гими, / предстоя́щих
и моля́щихся Тебе́ умиле́нною душе́ю / и сокруше́нным се́рдцем,
/ пред пречи́стым Твои́м о́бразом со слеза́ми, / и невозвра́тно
наде́жду иму́щих на Тя / избавле́ния всех зол. / Всем поле́зная
да́руй / и вся спаси́, Богоро́дице Де́во: / Ты бо еси́
Боже́ственный покро́в рабо́м Твои́м.</p>

<h3 id="n5065">Кондак, глас 8.<br id="n5066">
Подобен: Взбра́нной:</h3>

<p class="MsoNormal" id="n5067"><span style="color:red" id="n5068">П</span>ритеце́м, лю́дие, к
ти́хому сему́ и до́брому приста́нищу, / ско́рой Помо́щнице,
гото́вому и те́плому спасе́нию, покро́ву Де́вы, / ускори́м
на моли́тву и потщи́мся на покая́ние, / источа́ет бо нам неоску́дныя
ми́лости Пречи́стая Богоро́дица, / предваря́ет на по́мощь
и избавля́ет от вели́ких бед и зол / благонра́вныя и богобоя́щияся
рабы́ Своя́.</p>

<h3 id="n5069">По Входе прокимен, песнь Богородицы, глас 3:</h3>

<p class="MsoNormal" id="n5070"><span style="color:red" id="n5071">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.</p>

<p class="MsoNormal" id="n5072"><span style="color:red" id="n5073">Стих:</span> Я́ко призре́ на
смире́ние Рабы́ Своея́, се бо, отны́не ублажа́т Мя вси
ро́ди.</p>

<h3 id="n5074">Апостол к Филипписием, зачало 240.</h3>

<p class="MsoNormal" id="n5075"><span style="color:red" id="n5076">Б</span>ра́тие, сие́ да му́дрствуется
в вас, е́же и во Христе́ Иису́се. И́же во о́бразе Бо́жии
сы́й, не восхище́нием непщева́ бы́ти ра́вен Бо́гу.
Но Себе́ ума́лил, зрак раба́ прии́м, в подо́бии челове́честем
быв, и о́бразом обре́теся я́коже челове́к. Смири́л Себе́,
послушли́в быв да́же до сме́рти, сме́рти же кре́стныя.
Те́мже и Бог Его́ превознесе́, и дарова́ Ему́ и́мя,
е́же па́че вся́каго и́мене. Да о и́мени Иису́сове
вся́ко коле́но поклони́тся Небе́сных, и земны́х, и преиспо́дних.
И всяк язы́к испове́сть, я́ко Госпо́дь Иису́с Христо́с,
в сла́ву Бо́га Отца́.</p>

<p class="MsoNormal" align="right" style="text-align:right" id="n5077"><span style="font-size:
8.0pt;color:red" id="n5078">Флп 2:5–11</span></p>

<h3 id="n5079">Аллилуиа, глас 8.</h3>

<p class="MsoNormal" id="n5080"><span style="color:red" id="n5081">Стих:</span> Слы́ши, Дщи, и виждь,
и приклони́ ухо Твое́. <span style="color:red" id="n5082">Стих:</span> Лицу́
Твоему́ помо́лятся бога́тии лю́дстии.</p>

<h3 id="n5083">Евангелие Луки, зачало 54.</h3>

<p class="MsoNormal" id="n5084"><span style="color:red" id="n5085">В</span>о вре́мя о́но, вни́де
Иису́с в весь не́кую: жена́ же не́кая и́менем Ма́рфа
прия́т Его́ в дом свой. И сестра́ ей бе нарица́емая Мари́я,
я́же и се́дши при ногу́ Иису́сову, слы́шаше сло́во
Его́. Ма́рфа же мо́лвяше о мно́зе слу́жбе, ста́вши
же рече́: Го́споди, не бреже́ши ли, я́ко сестра́ моя́
еди́ну мя оста́ви служи́ти; рцы у́бо ей, да ми помо́жет.
Отвеща́в же Иису́с, рече́ ей: Ма́рфо, Ма́рфо, пече́шися
и мо́лвиши о мно́зе. Еди́но же есть на потре́бу. Мари́я
же благу́ю часть избра́, я́же не оты́мется от нея́. Бысть
же егда́ глаго́лаше сия́, воздви́гши не́кая жена́
глас от наро́да, рече́ Ему́: блаже́но чре́во носи́вшее
Тя, и сосца́, я́же еси́ ссал. Он же рече́: те́мже у́бо
блаже́ни слы́шащии сло́во Бо́жие, и храня́щии е́.</p>

<p class="MsoNormal" align="right" style="text-align:right" id="n5086"><span style="font-size:
8.0pt;color:red" id="n5087">Лк 10:38–42; 11:27–28</span></p>

<h3 id="n5088">Причастен:</h3>

<p class="MsoNormal" id="n5089"><span style="color:red" id="n5090">Ч</span>а́шу спасе́ния прииму́,
/ и и́мя Госпо́дне призову́. <span style="color:red" id="n5091">А</span>ллилу́иа,
<span style="color:red" id="n5092">трижды.</span></p>

<p class="MsoNormal" id="n5093">&nbsp;</p>

<p class="MsoNormal" id="n5094"><span style="color:red" id="n5095"><a href="#_ОГЛАВЛЕНИЕ" id="n5096"><span style="color:red" id="n5097">В оглавление.</span></a></span></p>

<p class="MsoNormal" id="n5098">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n5099"><br clear="all" style="page-break-before:always" id="n5100">
</span>

<div class="WordSection11" id="n5101">

<p class="MsoNormal" align="right" style="text-align:right" id="n5102"><span style="color:
red" id="n5103">Месяца октября в 26-й день<a name="_Ref242121471" id="n5104"></a></span></p>

<h1 id="n5105"><a name="_СВЯТАГО_ВЕЛИКОМУЧЕНИКА_ДИМИТРИЯ" id="n5106"></a>СВЯТАГО ВЕЛИКОМУЧЕНИКА<br id="n5107">
ДИМИТРИЯ МИРОТОЧЦА<br id="n5108">
И ВОСПОМИНАНИЕ ВЕЛИКАГО<br id="n5109">
И СТРАШНАГО ТРЯСЕНИЯ</h1>

<p class="MsoNormal" id="n5110"><span style="color:red" id="n5111">Аще хощет настоятель, творит бдение.</span></p>

<h2 id="n5112"><a name="_НА_МАЛОЙ_ВЕЧЕРНИ_1" id="n5113"></a>НА МАЛЕЙ ВЕЧЕРНИ</h2>

<h3 id="n5114">Стихиры на 4, глас 1:<br id="n5115">
Подобен: Небе́сных чино́в:</h3>

<p class="MsoNormal" id="n5116"><span style="color:red" id="n5117">И́</span>же основа́ния
всея́ земли́ колеба́яй Бог, / стряса́яй Еди́н морско́е
ло́же, / я́ко Созда́тель всех / изба́ви ны пра́веднаго
гне́ва трясе́ния / Твои́м милосе́рдием, Человеколю́бче,
/ при́сно умоля́ем. <span style="color:red" id="n5118">(2)</span></p>

<p class="MsoNormal" id="n5119"><span style="color:red" id="n5120">Ф</span>ессалони́ка лику́ет
о па́мяти твое́й / и созыва́ет вся окре́стныя гра́ды,
/ Дими́трие треблаже́нне, / соверши́ти твое́ светоно́сное
торжество́. / С ни́миже, соше́дшеся, и мы / пе́сненно
похваля́ем по́двиги твоя́.</p>

<p class="MsoNormal" id="n5121"><span style="color:red" id="n5122">П</span>рииди́те, ве́рнии,
соше́дшеся, / похва́лим Христо́ва ору́жника / и до́бляго
свети́льника Дими́трия, / все вра́жие наси́лие попра́вша,
/ сему́ вопию́ще ве́рою: / о нас Христу́, му́чениче,
моли́ся.</p>

<p class="MsoNormal" id="n5123"><span style="color:red" id="n5124">Слава, глас 6:</span> Днесь вселе́нная
вся страстоно́сца просвеща́ется заря́ми / и Бо́жия Це́рковь,
цветы́ украша́ема, Дими́трие, вопие́т ти: / уго́дниче
Христо́в и предста́телю тепле́йший, / не преста́й моли́ти
о рабе́х твоих.</p>

<p class="MsoNormal" id="n5125"><span style="color:red" id="n5126">И ныне, Богородичен, глас тойже:</span>
Богоро́дице, Ты еси́ лоза́ и́стинная, / возрасти́вшая
нам Плод живота́, / Тебе́ мо́лимся: / моли́ся, Влады́чице,
со святы́ми апо́столы / поми́ловати ду́ши на́ша.</p>

<h3 id="n5127">На стиховне стихиры, глас 2.<br id="n5128">
Подобен: До́ме Евфра́фов:</h3>

<p class="MsoNormal" id="n5129"><span style="color:red" id="n5130">И́</span>мамы тя мно́гих /
да́теля дарова́ний, / уго́дниче Госпо́день, / исполня́еши
бо проше́ния, / я́же и́мамы всегда́.</p>

<p class="MsoNormal" id="n5131"><span style="color:red" id="n5132">Стих:</span> <b id="n5133">Пра́ведник, я́ко
фи́нике, процвете́т, / я́ко кедр, и́же в Лива́не, умно́жится.</b></p>

<p class="MsoNormal" id="n5134"><span style="color:red" id="n5135">П</span>е́ния сла́дкая, /
страсте́й похвале́ния, / благода́тей возда́ния, / предложе́ния,
блаже́нне, / приими́, Дими́трие.</p>

<p class="MsoNormal" id="n5136"><span style="color:red" id="n5137">Стих:</span> <b id="n5138">Насажде́ни в
дому́ Госпо́дни, / во дво́рех Бо́га на́шего процвету́т.</b></p>

<p class="MsoNormal" id="n5139"><span style="color:red" id="n5140">Д</span>обро́та страда́льцев,
/ благоле́пие му́чеников, / благове́рных храни́телю, /
приими́ ны́не похвалу́ / любо́вию сла́вящих тя.</p>

<h4 id="n5141">Слава, и ныне, Богородичен,<br id="n5142">
глас тойже:</h4>

<p class="MsoNormal" id="n5143"><span style="color:red" id="n5144">Д</span>е́ло Боголе́пно: /
Де́ва по рождестве́, / Рожде́нное – Бог Сло́во, / челове́чо
естество́ име́я / и явля́я веще́ственная.</p>

<h3 id="n5145">Тропарь, глас 3:</h3>

<p class="MsoNormal" id="n5146"><span style="color:red" id="n5147">В</span>ели́ка обре́те в
беда́х тя побо́рника вселе́нная, страстоте́рпче, / язы́ки
побежда́юща. / Я́коже у́бо Ли́еву низложи́л еси́
горды́ню, / и на по́двиг дерзнове́нна сотвори́в Не́стора,
/ та́ко, свя́те Дими́трие, / Христу́ Бо́гу моли́ся
/ дарова́ти нам ве́лию ми́лость.</p>

<h4 id="n5148">Слава, и ныне, трясения, глас 8:</h4>

<p class="MsoNormal" id="n5149"><span style="color:red" id="n5150">П</span>ризира́яй на зе́млю
и творя́й ю́ трясти́ся, / изба́ви ны стра́шнаго тру́са
преще́ния, Христе́ Бо́же наш, / и низпосли́ нам бога́тыя
ми́лости Твоя́ / моли́твами Богоро́дицы, и спаси́ ны.</p>

<h2 id="n5151"><a name="_НА_ВЕЛИЦЕЙ_ВЕЧЕРНИ_7" id="n5152"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n5153"><span style="color:red" id="n5154">Б</span>лаже́н муж: <span style="color:red" id="n5155">1-й антифон.</span></p>

<h3 id="n5156">На Го́споди, воззва́х: стихиры на 8, глас 2:<br id="n5157">
Подобен: Егда́ от Дре́ва:</h3>

<p class="MsoNormal" id="n5158"><span style="color:red" id="n5159">С</span>ве́тиши оте́честву
твоему́ всегда́, сла́вный Дими́трие му́чениче, / я́коже
звезда́ све́тлая, / покрыва́еши бо при́сно сие́ от па́губы
враго́в / и избавля́еши озлобле́ния и бу́ри вся́кия; /
те́мже ра́достно прино́сит, ле́тнюю па́мять, блаже́нне,
соверша́я, / ве́рою же и лю́бовию поя́ Го́спода, тя
просла́вльшаго. <span style="color:red" id="n5160">(2)</span></p>

<p class="MsoNormal" id="n5161"><span style="color:red" id="n5162">М</span>у́чениче страстоте́рпче
Христо́в, / чудесы́ све́тиши м<span lang="EN-US" id="n5163">i</span>ру, / я́коже
со́лнце, свя́те Дими́трие. / Те́мже в па́мяти твое́й
наслажда́емся вси твои́х чуде́с, блаже́нне, / изря́дная
торжеству́юще ве́рою. / Дерзнове́ние у́бо име́я, /
моли́ся ко Го́споду спасти́ от тли и скорбе́й рабы́
твоя́.</p>

<p class="MsoNormal" id="n5164"><span style="color:red" id="n5165">К</span>о́пиями прободе́н
в ре́бра, / пробо́дшаго ра́ди Спа́са на Кресте́ ре́бра;
/ Того́ бо уязвле́нием / любо́вию поревнова́л еси́,
страстоте́рпче Дими́трие, / явля́я всем непобеди́мое свиде́тельства
твоего́. / Те́мже и уя́звлен гони́тель низпаде́, /
прие́м твоего́ иску́с испове́дания, страда́льче Христо́в.</p>

<h4 id="n5166">Ины стихиры, глас 8.<br id="n5167">
Подобен: О, пресла́внаго чудесе́!</h4>

<p class="MsoNormal" id="n5168"><span style="color:red" id="n5169">О</span>, пресла́внаго чудесе́
! / на Небеси́ и на земли́ ра́дость / днесь в па́мяти возси́я
Дими́трия му́ченика. / От А́нгел хвала́ми венча́ется /
и от челове́к пе́ния прие́млет. / О, ка́ко пострада́!
/ Ка́ко до́бре подвиза́ся! / И́мже враг паде́ лука́вый,
/ Христу́ побе́ждшу того́. <span style="color:red" id="n5170">(2)</span></p>

<p class="MsoNormal" id="n5171"><span style="color:red" id="n5172">О</span>, пресла́внаго чудесе́!
/ чуде́с светлостьми́, со́лнца светле́йше, / при́сно
Дими́трий све́тит конце́м, / от невече́рняго Све́та
облиста́емый / и в незаходи́мем Све́те красу́яся. / Его́же
сия́ньми о́блацы отгна́ни бы́ша ва́рварстии, / неду́зи
прогна́шася / и де́мони победи́шася.</p>

<p class="MsoNormal" id="n5173"><span style="color:red" id="n5174">О</span>, пресла́внаго чудесе́!
/ Христа́ ради прободе́н треблаженный Дими́трий, / ко враго́м
всегда́ яви́ся ору́жие обоюдуо́строе, / пожина́я враго́в
выше́ния / и низлага́я де́монская свере́пства. / Ему́же
возопи́им: / святы́й Дими́трие, покры́й ны, / ве́рно
почита́ющия тя от любве́ всегда́.</p>

<p class="MsoNormal" id="n5175"><span style="color:red" id="n5176">Слава, глас 6. Византиево:</span> Днесь
созыва́ет нас страстоте́рпца всемiрное торжество́. / Прииди́те
у́бо, празднолю́бцы, / све́тло пра́зднуим па́мять его́,
глаго́люще: / ра́дуйся, и́же ри́зу нече́стия раздра́в
ве́рою, / му́жеством же ду́ха себе́ обложи́в. / Ра́дуйся,
упраздни́вый козноде́йства чужда́го, / кре́постию, да́нною
тебе́ от Еди́наго Бо́га. / Ра́дуйся, и́же прободе́нными
удесы́ / блаже́нную страсть Христо́ву духо́вне нам
возживописа́в. / Его́же моли́, страда́льцев удо́брение
Дими́трие, / изба́витися нам ви́димых и неви́димых враг / и
спасти́ся душа́м на́шим.</p>

<p class="MsoNormal" id="n5177"><span style="color:red" id="n5178">И ныне, Богородичен, глас тойже:</span>
Кто Тебе́ не ублажи́т, Пресвята́я Де́во; / кто ли не воспое́т
Твоего́ Пречи́стаго Рождества́; / безле́тно бо от Отца́
возсия́вый Сын Единоро́дный, / То́йже от Тебе́, Чи́стыя,
про́йде, / неизрече́нно вопло́щься, / естество́м Бог Сый, /
и естество́м быв Челове́к нас ра́ди; / не во двою́ лицу́
разделя́емый, / но во двою́ естеству́ / несли́тно познава́емый.
/ Того́ моли́, Чи́стая Всеблаже́нная, / поми́ловатися
душа́м на́шим.</p>

<p class="MsoNormal" id="n5179"><span style="color:red" id="n5180">Вход. Прокимен дне.</span></p>

<h3 id="n5181">Проро́чества Иса́иина чте́ние.</h3>

<p class="MsoNormal" id="n5182"><span style="color:red" id="n5183">О</span>брати́ся от небесе́,
Го́споди, и виждь от до́му свята́го Твоего́ и сла́вы
Твоея́: где есть ре́вность Твоя́ и кре́пость Твоя́?
Где есть мно́жество ми́лости Твоея́ и щедро́т Твои́х,
я́ко терпе́л еси́ нам, Го́споди? Ты бо еси́ Оте́ц
наш, я́ко Авраа́м не уве́де нас, и Изра́иль не позна́
нас, но Ты, Го́споди, Оте́ц наш, изба́ви ны, я́ко изнача́ла
И́мя Твое́ на нас есть. Почто́ уклони́л еси́ нас, Го́споди,
заблуди́ти от пути́ Твоего́? Ожесточи́л еси́ сердца́
на́ша, е́же не боя́тися Тебе́? Обрати́ся раб Твои́х
ра́ди, племе́н ра́ди насле́дия Твоего́. Да пома́ле
насле́дствим го́ру святу́ю Твою́. Проти́вницы на́ши
попра́ша святы́ню Твою́. Бы́хом я́ко от нача́ла,
егда́ не владе́л еси́ на́ми, ниже́ назва́ся И́мя
Твое́ на нас. А́ще отве́рзеши не́бо, тре́пет прии́мут
от Тебе́ го́ры и раста́ются, я́ко воск от лица́ огня́
та́ет. И попали́т огнь супоста́ты Твоя́, и явле́но бу́дет
И́мя Твое́ проти́вным Твои́м. От лица́ Твоего́
язы́цы возмяту́тся. Егда́ сотвори́ши сла́вная, тре́пет
прии́мут от Тебе́ го́ры. От ве́ка не слы́шахом, ниже́
о́чи на́ши ви́деша Бо́га, ра́зве Тебе́, и дела́
Твоя́ и́стинна, и сотвори́ши терпя́щим Тя ми́лость.
Сря́щет бо ми́лость творя́щия пра́вду, и пути́ Твои́
помя́нут. И ны́не, Го́споди, Оте́ц наш Ты еси́, мы же
бре́ние; и Ты Созда́тель наш, и дела́ рук Твои́х вси мы. Не
прогне́вайся на ны, Го́споди, зело́, и да не помяне́ши во
вре́мя грехо́в на́ших; и ны́не при́зри, Го́споди,
я́ко лю́дие Твои́ вси мы.</p>

<p class="MsoNormal" align="right" style="text-align:right" id="n5184"><span style="font-size:
8.0pt;color:red" id="n5185">Ис 63:15–19; 64:1–5А, 8–9</span></p>

<h3 id="n5186">Проро́чества Иереми́ина чте́ние.</h3>

<p class="MsoNormal" id="n5187"><span style="color:red" id="n5188">С</span>ия́ глаго́лет
Госпо́дь: помяну́х ми́лость ю́ности твоея́ и любо́вь
соверше́нства твоего́, е́же после́довати тебе́ Свято́му
Изра́илеву; глаго́лет Госпо́дь Святы́й Изра́илев: Го́споду
нача́ток рожде́ний его́, вси снеда́ющии его́ прегреша́т,
зла́я прии́дут на ты́я; глаго́лет Госпо́дь: услы́шите
сло́во Госпо́дне, до́ме Иа́ковль и все оте́чество до́му
Изра́илева. Сия́ глаго́лет Госпо́дь: ко́е обрето́ша
отцы́ ва́ши во Мне прегреше́ние, я́ко отступи́ша дале́че
от Мене́, и ходи́ша в след суе́тных и осуети́шася. И не
реко́ша; где есть Госпо́дь, возведы́й нас из земли́ еги́петския
и путеводи́вый нас в пусты́ни, в земли́ сухо́й и нехо́дней,
в земли́ безво́дней и непло́дней, и в се́ни сме́ртней,
в земли́, по не́йже не про́йде когда́ муж, ниже́ всели́ся
сын челове́чь та́мо. И возведо́х вы на Карми́л, е́же я́сти
вам плоды́ его́ и блага́я его́; и внидо́сте и оскверни́сте
зе́млю Мою́ и насле́дие Мое́ положи́сте в ме́рзость.
Иере́е не ре́ша: где есть Госпо́дь; и держа́щиися зако́на
не ве́деша Мя; и па́стырие нече́ствоваху в Мя; и проро́цы
проро́чествоваху Ваа́лом и в след неполе́зных ходи́ша. Сего́
ра́ди еще́ возсужду́ся к вам, глаго́лет Госпо́дь, и к
сыно́м сыно́в ва́ших возсужду́ся. Прейди́те во о́стровы
Хеттии́м, и уви́дите, и в Кида́р посли́те, и уразуме́йте
вельми́, и уви́дите, а́ще бя́ху такова́я. А́ще
изменя́т язы́цы бо́ги своя́, и сии́ не суть бо́зи.
Лю́дие же Мои́ премени́ша сла́ву его́, от нея́же
не прии́мут по́льзы. Ужасе́ся не́бо о сем и вострепета́
на мно́зе зело́, глаго́лет Госпо́дь.</p>

<p class="MsoNormal" align="right" style="text-align:right" id="n5189"><span style="font-size:
8.0pt;color:red" id="n5190">Иер 2:2–12</span></p>

<h3 id="n5191">Прему́дрости Соломо́новы чте́ние.</h3>

<p class="MsoNormal" id="n5192"><span style="color:red" id="n5193">П</span>ра́ведник, а́ще пости́гнет
сконча́тися, в поко́и бу́дет. Ста́рость бо честна́, не
многоле́тна, ниже́ в числе́ лет исчита́ется. Седи́на же
есть му́дрость челове́ком, и во́зраст ста́рости – житие́
нескве́рное. Благоуго́ден Бо́гови быв, возлю́блен бысть и живы́й
посреде́ гре́шник преста́влен бысть, восхище́н бысть, да не
зло́ба измени́т ра́зума его́ или́ лесть прельсти́т
ду́шу его́. Раче́ние бо зло́бы помрача́ет до́брая
и паре́ние по́хоти пременя́ет ум незло́бив. Сконча́вся
вма́ле, испо́лни ле́та до́лга, уго́дна бо бе Го́сподеви
душа́ его́, сего́ ра́ди потща́ся от среды́ лука́вствия.
Лю́дие же ви́девше, и не разуме́вше, ниже́ поло́жше в помышле́нии
таково́е, я́ко благода́ть и ми́лость в преподо́бных Его́,
и посеще́ние во избра́нных Его́.</p>

<p class="MsoNormal" align="right" style="text-align:right" id="n5194"><span style="font-size:
8.0pt;color:red" id="n5195">Прем 4:7–15</span></p>

<h3 id="n5196">На литии стихира храма<br id="n5197">
и святаго стихиры самогласны, глас 1.<br id="n5198">
Георгия Сикелиота:</h3>

<p class="MsoNormal" id="n5199"><span style="color:red" id="n5200">В</span>есели́ся в Го́споде,
гра́де Фессалони́ки, / ра́дуйся и лику́й ве́рою
светлооде́явся, / Дими́трия всесла́внаго страда́льца / и
свиде́теля И́стины в не́дрех име́я, я́ко сокро́вище;
/ наслади́ся чуде́с, исцеле́ния зря, / и виждь низлага́юща
иноплеме́нников де́рзости, / и благода́рно Спа́су возопи́й:
/ Го́споди, сла́ва Тебе́.</p>

<p class="MsoNormal" id="n5201"><span style="color:red" id="n5202">Анатолия: </span>Пе́сней
красото́ю настоя́щий уясни́м день / и возгласи́м му́ченика
по́двиги, / предлежи́т бо нам во благохвале́ние вели́кий
Дими́трий. / И́бо де́монская нахожде́ния му́жески
погуби́в, к три́знищу усе́рдно прии́де, / и победи́тельная
сла́вно отне́с, / Спа́су мо́лится спасти́ся душа́м
на́шим.</p>

<p class="MsoNormal" id="n5203"><span style="color:red" id="n5204">Глас 2. Германово:</span> В прем<span lang="EN-US" id="n5205">i</span>рная селе́ния дух твой, Дими́трие му́чениче
му́дре, / Христо́с Бог положи́ непоро́чно, / ты бо Тро́ицы
был еси́ побо́рник / и в три́знищи му́жески пострада́л
еси́, я́ко адама́нт тве́рдый, / прободе́н же быв в ре́бра
нетле́нная твоя́, всече́стне, / подо́бяся на Дре́ве
Прободе́нному на спасе́ние всего́ м<span lang="EN-US" id="n5206">i</span>ра,
/ чуде́с прия́л еси́ де́йство, челове́ком подая́
исцеле́ния оби́льно. / Те́мже твое́ днесь успе́ние пра́зднуем
по достоя́нию, / сла́вяще тя просла́вльшаго Го́спода.</p>

<h4 id="n5207">Слава, глас 5. Подобен: Воструби́м:</h4>

<p class="MsoNormal" id="n5208"><span style="color:red" id="n5209">С</span>теце́мся ве́рою и
любо́вию, / возопии́м пра́зднственная и воспле́щем рука́ми
вси / в настоя́щее торжество́ первонача́льника на́шего, /
во́инства Небе́сная да веселя́тся, / и пробо́дшагося за
Прободе́ннаго копие́м Царя́ Го́спода, / и горды́ню Ли́еву
низложи́вшаго де́рзостне. / Да чудя́тся земля́ же и мо́ре
/ све́тлаго све́тильника пресла́вным зна́мением. / По до́лгу
да восхва́лят ю́нии ю́ности обузда́теля, / в ста́рости
жезл, в беда́х предста́теля, / ни́щии обогати́теля, во
благоше́ствии строи́теля, / спобо́рника во́ини / и в пучи́не
спла́вателя, / со все́ми своего́ тве́рдаго побо́рника,
гра́де Фессалони́ки, / моля́щеся си́це, рцем: / пресла́вне
Дими́трие, предвари́ и изми́ ны от вся́кия ну́жды / и
спаси́ рабы́ твоя́ моли́твами твои́ми.</p>

<h4 id="n5210">И ныне, Богородичен, глас тойже.<br id="n5211">
Творение Германа Патриарха:</h4>

<p class="MsoNormal" id="n5212"><span style="color:red" id="n5213">В</span>оструби́м трубо́ю
пе́сней, / прекло́ншися бо свы́ше, Всецари́ца Ма́ти Де́ва
/ благослове́ньми венчава́ет воспева́ющия Ю́. / Ве́рнии
лю́дие да стеку́тся, / и Цари́це да воспле́щут в пе́снех,
Царя́ ро́ждшей, / сме́ртию одержи́мыя пе́рве разреши́ти
человеколю́бно Благоволи́вшаго. / Па́стырие и учи́телие, /
до́браго Па́стыря, Пречи́стую Ма́терь, соше́дшеся,
восхва́лим: / све́щник златоза́рный, светоно́сный о́блак,
/ небе́с Простра́ннейшую, / одушевле́нный киво́т, огнезра́чный
Влады́чень Престо́л, / манноприе́мную злату́ю ста́мну,
/ заключе́нную Сло́ва дверь, / всех христиа́н прибе́жище. /
Пе́сньми Богоглаго́ливыми похваля́юще, си́це рцем: / Пала́то
Сло́ва, сподо́би смире́нныя ны Небе́снаго Ца́рствия, /
ничто́же бо невозмо́жно хода́тайству Твоему́.</p>

<h3 id="n5214">На стиховне стихиры<br id="n5215">
самогласны, трясения, глас 2.<br id="n5216">
Симеона Дивногорца:</h3>

<p class="MsoNormal" id="n5217"><span style="color:red" id="n5218">З</span>емли́ смуща́емей
гне́ва Твоего́ стра́хом, / хо́лми и го́ры трясу́тся,
Го́споди, / но благоутро́бия о́ком на ны призре́в, / не я́ростию
Твое́ю прогне́вайся на ны, / но умилосе́рдився на дела́ рук
Твои́х, / стра́шнаго ны преще́ния тру́са свободи́, / я́ко
Благ и Человеколю́бец.</p>

<p class="MsoNormal" id="n5219"><span style="color:red" id="n5220">Стих, глас 6:</span> <b id="n5221">Призира́яй
на зе́млю / и творя́й ю́ трясти́ся.</b></p>

<p class="MsoNormal" id="n5222"><span style="color:red" id="n5223">С</span>тра́шен еси́, Го́споди,
/ и кто стерпи́т пра́веднаго Твоего́ гне́ва, / или́
кто Тя умо́лит, или́ кто укроти́т, Благи́й, / о лю́дех
согреши́вших и отча́явшихся? / Небе́снии чи́ни, А́нгели,
Нача́ла и Вла́сти, / Престо́ли, Госпо́дства, Херуви́ми
и Серафи́ми / о нас Тебе́ вопию́т: / Свят, Свят, Свят еси́,
Го́споди, / дел рук Твои́х не пре́зри, Бла́же, / за утро́бы
ми́лости спаси́ град бе́дствующий.</p>

<p class="MsoNormal" id="n5224"><span style="color:red" id="n5225">Стих:</span> <b id="n5226">Стрясл еси́ зе́млю
/ и смути́л еси́ ю́.</b></p>

<p class="MsoNormal" id="n5227"><span style="color:red" id="n5228">Н</span>иневи́тяне согреше́ний
ра́ди / тру́сом преще́ния поги́бель слы́шаху, / в сре́дственном
же зна́мении ки́та, / чрез воста́ние Ио́ны, покая́ние
умоля́ет. / Но я́ко о́ныя вопль люде́й Твои́х со младе́нцы
и скоты́, уще́дрив, прия́л еси́, / и нас, наказу́емыя,
/ тридне́внаго ра́ди Воста́ния пощади́ и поми́луй.</p>

<p class="MsoNormal" id="n5229"><span style="color:red" id="n5230">Слава, глас 8. Анатолия:</span> Име́ет
у́бо Боже́ственнейшая твоя́ душа́ и непоро́чная, /
приснопа́мятне Дими́трие, / Небе́сный Иерусали́м жили́ще,
/ его́же сте́ны пречи́стыма рука́ма Неви́димаго Бо́га
живописа́шася. / И́мать же всечестно́е, и многострада́льнейшее
твое́ те́ло / преизря́дный сей храм на земли́, / сокро́вище
некра́домое чуде́с и неду́гов врачевство́, / иде́же
притека́юще, цельбы́ почерпа́ем. / Соблюди́, всехва́льне,
тя велича́ющий град / от проти́вных прираже́ний, / дерзнове́ние
я́ко име́я ко Христу́, тя просла́вльшему.</p>

<p class="MsoNormal" id="n5231"><span style="color:red" id="n5232">И ныне, Богородичен, глас тойже:</span>
Безневе́стная Де́во, / я́же Бо́га неизрече́нно заче́нши
пло́тию, / Ма́ти Бо́га Вы́шняго, / Твои́х рабо́в
мольбы́ приими́, Всенепоро́чная, / всем подаю́щи очище́ние
прегреше́ний, / ны́не на́ша моле́ния прие́млющи, /
моли́ спасти́ся всем нам.</p>

<h4 id="n5233">На благословении хлебов,<br id="n5234">
тропарь Димитрия дважды, глас 3:</h4>

<p class="MsoNormal" id="n5235"><span style="color:red" id="n5236">В</span>ели́ка обре́те в
беда́х тя побо́рника вселе́нная, страстоте́рпче, / язы́ки
побежда́юща. / Я́коже у́бо Ли́еву низложи́л еси́
горды́ню, / и на по́двиг дерзнове́нна сотвори́в Не́стора,
/ та́ко, свя́те Дими́трие, / Христу́ Бо́гу моли́ся
/ дарова́ти нам ве́лию ми́лость.</p>

<p class="MsoNormal" id="n5237"><span style="color:red" id="n5238">И</span> Богоро́дице Де́во:
<span style="color:red" id="n5239">единожды.</span></p>

<h2 id="n5240"><a name="_НА_УТРЕНИ_7" id="n5241"></a>НА УТРЕНИ</h2>

<h3 id="n5242">На Бог Госпо́дь: тропарь трясения, глас 8:</h3>

<p class="MsoNormal" id="n5243"><span style="color:red" id="n5244">П</span>ризира́яй на зе́млю
и творя́й ю́ трясти́ся, / изба́ви ны стра́шнаго тру́са
преще́ния, Христе́ Бо́же наш, / и низпосли́ нам бога́тыя
ми́лости Твоя́ / моли́твами Богоро́дицы, и спаси́ ны. <span style="color:red" id="n5245">Дважды.</span></p>

<h4 id="n5246">Слава, тропарь Димитрия, глас 3:</h4>

<p class="MsoNormal" id="n5247"><span style="color:red" id="n5248">В</span>ели́ка обре́те в
беда́х тя побо́рника вселе́нная, страстоте́рпче, / язы́ки
побежда́юща. / Я́коже у́бо Ли́еву низложи́л еси́
горды́ню, / и на по́двиг дерзнове́нна сотвори́в Не́стора,
/ та́ко, свя́те Дими́трие, / Христу́ Бо́гу моли́ся
/ дарова́ти нам ве́лию ми́лость.</p>

<p class="MsoNormal" id="n5249"><span style="color:red" id="n5250">И ныне, трясения.</span></p>

<h3 id="n5251">По 1-м стихословии седален, глас 4.<br id="n5252">
Подобен: Яви́лся еси́ днесь:</h3>

<p class="MsoNormal" id="n5253"><span style="color:red" id="n5254">Д</span>ими́трия днесь
страстоте́рпца / пра́здник соверша́ем благочестивому́дренно,
/ я́ко Христу́ непреста́нно моля́щася / всем да́ти мир
и ми́лость. <span style="color:red" id="n5255">(2)</span></p>

<p class="MsoNormal" id="n5256"><span style="color:red" id="n5257">Слава, и ныне, Богородичен:</span>
Те́плое заступле́ние су́щим в беда́х / и Помо́щницу на́шу,
и к Бо́гу премене́ние, / Е́юже тли изба́вихомся, / Богоро́дицу
ве́рнии ублажа́ем.</p>

<h3 id="n5258">По 2-м стихословии седален, глас 4.<br id="n5259">
Подобен: Ско́ро предвари́:</h3>

<p class="MsoNormal" id="n5260"><span style="color:red" id="n5261">П</span>а́мять твоя́, сла́вне
му́чениче Дими́трие, / уясни́ днесь Це́рковь Христо́ву
/ и вся собра́ пе́сньми досто́йно восхвали́ти тя, Богому́дре,
/ я́ко и́стинно во́ина и враго́в потреби́теля. / Те́мже
мольба́ми твои́ми изба́ви ны от искуше́ний. <span style="color:red" id="n5262">(2)</span></p>

<p class="MsoNormal" id="n5263"><span style="color:red" id="n5264">Слава, и ныне, Богородичен:</span>
Пое́м Тя, Богоневе́сто, Ма́ти Христа́ Бо́га, / сла́вяще
Рождество́ Твое́ непости́жное, / и́мже изба́вихомся от
ле́сти диа́воли и вся́ческих бед, Влады́чице Богоро́дице,
/ и ве́рно взыва́ем: / поми́луй ста́до Твое́, Еди́на
Всепе́тая.</p>

<h3 id="n5265">Полиелей и величание:</h3>

<p class="MsoNormal" id="n5266"><span style="color:red" id="n5267">В</span>елича́ем тя, /
страстоте́рпче святы́й Дими́трие, / и чтем честна́я страда́ния
твоя́, / я́же за Христа́ / претерпе́л еси́.</p>

<h3 id="n5268">Псалом избранный.</h3>

<p class="MsoNormal" id="n5269"><span style="font-size:8.0pt;color:red" id="n5270">1 лик</span> Бог нам
Прибе́жище и Си́ла. <span style="font-size:8.0pt;color:red" id="n5271">2</span> Помо́щник
в ско́рбех обре́тших ны зело́. <span style="font-size:8.0pt;
color:red" id="n5272">1</span> Сего́ ра́ди не убои́мся, внегда́ смуща́ется
земля́. <span style="font-size:8.0pt;color:red" id="n5273">2</span> Бо́же, кто
уподо́бится Тебе́; да не премолчи́ши, ниже́ укроти́ши,
Бо́же. <span style="font-size:8.0pt;color:red" id="n5274">1</span> Я́ко се врази́
Твои́ возшуме́ша, и ненави́дящии Тя воздвиго́ша главу́.
<span style="font-size:8.0pt;color:red" id="n5275">2</span> На лю́ди Твоя́ лука́вноваша
во́лею, и совеща́ша на святы́я Твоя́. <span style="font-size:8.0pt;color:red" id="n5276">1</span> Положи́ша тру́пия рабо́в
Твои́х, бра́шна пти́цам небе́сным. <span style="font-size:
8.0pt;color:red" id="n5277">2</span> Пло́ти преподо́бных Твои́х звере́м
земны́м. <span style="font-size:8.0pt;color:red" id="n5278">1</span> Пролия́ша
кровь их я́ко во́ду. <span style="font-size:8.0pt;color:red" id="n5279">2</span>
Я́ко Тебе́ ра́ди умерщвля́еми есмы́ весь день. <span style="font-size:8.0pt;color:red" id="n5280">1</span> Вмени́хомся я́ко о́вцы
заколе́ния. <span style="font-size:8.0pt;color:red" id="n5281">2</span> Положи́л
еси́ нас в при́тчу во язы́цех. <span style="font-size:8.0pt;
color:red" id="n5282">1</span> И бых я́звен весь день. <span style="font-size:8.0pt;
color:red" id="n5283">2</span> Разже́гл еси́ ны, я́коже разжиза́ется
сребро́. <span style="font-size:8.0pt;color:red" id="n5284">1</span> Проидо́хом
сквозе́ огнь и во́ду, и изве́л еси́ нас в поко́й. <span style="font-size:8.0pt;color:red" id="n5285">2</span> Весели́теся о Го́споде, и
ра́дуйтеся пра́веднии. <span style="font-size:8.0pt;color:red" id="n5286">1</span>
Я́ко Госпо́дь в ро́де пра́ведных. <span style="font-size:
8.0pt;color:red" id="n5287">2</span> И насле́дие их в век бу́дет. <span style="font-size:8.0pt;color:red" id="n5288">1</span> Воззва́ша пра́веднии и
Госпо́дь услы́ша их. <span style="font-size:8.0pt;color:red" id="n5289">2</span>
Свет возсия́ пра́веднику и пра́вым се́рдцем весе́лие. <span style="font-size:8.0pt;color:red" id="n5290">1</span> В па́мять ве́чную бу́дет
пра́ведник. <span style="font-size:8.0pt;color:red" id="n5291">2</span> Святы́м,
и́же суть на земли́ Его́, удиви́ Госпо́дь вся хоте́ния
Своя́ в них. <span style="font-size:8.0pt;color:red" id="n5292">1</span> Ди́вен
Бог во святы́х Свои́х. <span style="font-size:8.0pt;color:red" id="n5293">2</span>
Пра́ведник я́ко фи́никс процвете́т, я́ко кедр, и́же
в Лива́не, умно́жится. <span style="font-size:8.0pt;color:red" id="n5294">1</span>
Возвесели́тся пра́ведник о Го́споде и упова́ет на Него́.
<span style="font-size:8.0pt;color:red" id="n5295">2</span> И похва́лятся вси пра́вии
се́рдцем.</p>

<p class="MsoNormal" id="n5296"><span style="color:red" id="n5297">Сла́ва, и ны́не:</span> Аллилу́иа,<span style="color:red" id="n5298"> трижды.</span></p>

<h3 id="n5299">По полиелеи седален, глас 8.<br id="n5300">
Подобен: Прему́дрости:</h3>

<p class="MsoNormal" id="n5301"><span style="color:red" id="n5302">С</span>ия́ния чуде́с, я́ко
лучи́, облиста́еши / и вся просвеща́еши м<span lang="EN-US" id="n5303">i</span>ра
концы́, я́ко звезда́ пресве́тлая, / и ве́село благово́нствуеши,
я́коже други́й рай, / и ду́ши весели́ши, и уставля́еши
неду́ги: / те́мже тя, всеблаже́нне, по до́лгу пое́м /
и любо́вию почита́ем честну́ю па́мять твою́, страстоте́рпче
Дими́трие, / моли́ Христа́ Бо́га согреше́ний оставле́ние
/ дарова́ти чту́щим любо́вию святу́ю па́мять твою́.
<span style="color:red" id="n5304">(2)</span></p>

<p class="MsoNormal" id="n5305"><span style="color:red" id="n5306">Слава, и ныне, Богородичен:</span> Я́ко
Де́ву и Еди́ну в жена́х, / Тя, безсе́менно ро́ждшую Бо́га
пло́тию, / вси блажи́м ро́ди челове́честии. / Огнь бо всели́ся
в Тя Божества́ / и, я́ко Младе́нца, дои́ши Зижди́теля
и Го́спода. / Тем, А́нгельский и челове́ческий род, / досто́йно
сла́вим пресвято́е Рождество́ Твое́ и согла́сно вопие́м
Ти: / моли́ Христа́ Бо́га согреше́ний оставле́ние
дарова́ти / покланя́ющимся ве́рою пресвято́му Рождеству́
Твоему́.</p>

<h3 id="n5307">Степенна, 1-й антифон 4-го гласа:</h3>

<p class="MsoNormal" id="n5308"><span style="color:red" id="n5309">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n5310"><span style="color:red" id="n5311">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n5312"><span style="color:red" id="n5313">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n5314">Прокимен, глас 4:</h3>

<p class="MsoNormal" id="n5315"><span style="color:red" id="n5316">Д</span>и́вен Бог во святы́х
Свои́х, / Бог Изра́илев. <span style="color:red" id="n5317">Стих:</span> Святы́м,
и́же суть на земли́ Его́, удиви́ Госпо́дь вся хоте́ния
Своя́ в них.</p>

<p class="MsoNormal" id="n5318"><span style="color:red" id="n5319">Другий прокимен:</span> Вся́кое
дыха́ние / да хва́лит Го́спода. <span style="color:red" id="n5320">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n5321">Евангелие от Матфея, зачало 36.</h3>

<p class="MsoNormal" id="n5322"><span style="color:red" id="n5323">Р</span>ече́ Госпо́дь Свои́м
ученико́м: Се, Аз посыла́ю вас я́ко о́вцы посреде́
волко́в: бу́дите у́бо му́дри я́ко змия́, и це́ли
я́ко го́лубие. Внемли́те же от челове́к: предадя́т бо
вы на со́нмы, и на собо́рищах их бию́т вас. И пред влады́ки
же и цари́ веде́ни бу́дете Мене́ ра́ди, во свиде́тельство
им и язы́ком. Егда́ же предаю́т вы, не пецы́теся, ка́ко
или́ что возглаго́лете. Не вы бо бу́дете глаго́лющии, но
Дух Отца́ ва́шего глаго́ляй в вас. Преда́ст же брат бра́та
на смерть и оте́ц ча́до: и воста́нут ча́да на роди́тели
и убию́т их. И бу́дете ненави́дими все́ми и́мени Моего́
ра́ди: претерпе́вый же до конца́, той спасе́н бу́дет.</p>

<p class="MsoNormal" align="right" style="text-align:right" id="n5324"><span style="font-size:
8.0pt;color:red" id="n5325">Мф 10:16–22</span></p>

<h3 id="n5326">По 50-м псалме.</h3>

<p class="MsoNormal" id="n5327"><span style="color:red" id="n5328">Слава:</span> Моли́твами
свята́го великому́ченика Дими́трия, / Ми́лостиве,
очи́сти / мно́жества согреше́ний на́ших.</p>

<p class="MsoNormal" id="n5329"><span style="color:red" id="n5330">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n5331"><span style="color:red" id="n5332">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n5333">И стихира, глас 6:</h3>

<p class="MsoNormal" id="n5334"><span style="color:red" id="n5335">Д</span>несь созыва́ет нас
страстоте́рпца всем<span lang="EN-US" id="n5336">i</span>рное торжество́. / Прииди́те
у́бо, празднолю́бцы, / све́тло пра́зднуим па́мять его́,
глаго́люще: / ра́дуйся, ри́зу нече́стия раздра́в ве́рою,
/ му́жеством же ду́ха себе́ обложи́в. / Ра́дуйся,
упраздни́вый козноде́йства чужда́го, / кре́постию да́нною
тебе́ от Еди́наго Бо́га. / Ра́дуйся, и́же прободе́нными
удесы́ / блаже́нную страсть Христо́ву духо́вне нам
возживописа́в. / Его́же моли́, страда́льцев удобре́ние
Дими́трие, / изба́витися нам ви́димых и неви́димых враг / и
спасти́ся душа́м на́шим.</p>

<h3 id="n5337">Канон трясения, со ирмосом на 6, глас 6.<br id="n5338">
Егоже краегранесие: О Христе́, земли́ колеба́ние уста́ви
вско́ре.<br id="n5339">
Иосиф. Песнь 1.</h3>

<p class="MsoNormal" id="n5340"><span style="color:red" id="n5341">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь
пои́м, вопия́ше.</p>

<p class="MsoNormal" id="n5342"><span style="color:red" id="n5343">Я́</span>ко стра́шен гнев
Твой, / от него́же нас изба́вил еси́, Го́споди, / не погре́б
в земли́ все движе́ние на́ше. / Тем благода́рственно Тя при́сно
сла́вим.</p>

<p class="MsoNormal" id="n5344"><span style="color:red" id="n5345">Р</span>а́дуяся нашему всегда
всеконе́чному исправле́нию, Влады́ко, / я́коже лист худ,
коле́блеши всю зе́млю, / в страх Твой ве́рныя утвержда́я,
Го́споди.</p>

<p class="MsoNormal" id="n5346"><span style="color:red" id="n5347">И</span>зба́ви тру́са
тяжча́йшаго вся ны / и не даждь, Го́споди, поги́бнути всеконе́чно
насле́дию Твоему́, / мно́гими прогне́вавшему злы́ми
Твое́ долготе́рпение.</p>

<p class="MsoNormal" id="n5348"><span style="color:red" id="n5349">Богородичен:</span> Ра́бски
Тебе́ вопие́м, / Ма́ти Бо́жия, обы́чныя ми́лости
Твоя́ на град и лю́ди ми́лостивно показу́ющи, / тру́са
тяжча́йшаго и тли нас измени́.</p>

<h4 id="n5350">И святаго два канона, на 8.<br id="n5351">
Первый канон, глас 4, егоже краегранесие:<br id="n5352">
Добропобе́дному приглаго́лю Дими́трию.<br id="n5353">
Феофаново. Песнь 1.</h4>

<p class="MsoNormal" id="n5354"><span style="color:red" id="n5355">Ирмос:</span> Мо́ря чермну́ю
пучи́ну / невла́жными стопа́ми / дре́вний пешеше́ствовав
Изра́иль, / крестообра́зныма Моисе́овыма рука́ма / Амали́кову
си́лу в пусты́ни победи́л есть.</p>

<p class="MsoNormal" id="n5356"><span style="color:red" id="n5357">Б</span>оже́ственным муче́ния
венце́м увязе́н, / при Бо́зе лику́еши, / блиста́нии
отону́дными сияя́ и просвеще́ния исполня́ем, / великому́чениче
досточу́дне.</p>

<p class="MsoNormal" id="n5358"><span style="color:red" id="n5359">Я́</span>ко су́ща И́стины
свиде́теля, / и да́же до кро́ве подви́гшася, блаже́нне,
терпели́вно; / тве́рдо же противле́ние к мучи́телем показа́вша,
/ тя Влады́ка прия́т.</p>

<p class="MsoNormal" id="n5360"><span style="color:red" id="n5361">З</span>ло́бы обрета́теля
низложи́л еси́ на зе́млю, Дими́трие, / му́ченическим
твои́м копие́м уби́в, / Боже́ственною бла́гостию, па́че
ума́ си́лою, на сие́, блаже́нне, укрепля́ем.</p>

<p class="MsoNormal" id="n5362"><span style="color:red" id="n5363">Богородичен:</span> Безма́терен
Бог пе́рвее Сый, / бысть е́же по нам Безо́тчий из Тебе́,
Богоро́дице Всепе́тая, / плоть прие́м по едине́нию, / е́же
па́че сло́ва и ра́зума.</p>

<h4 id="n5364">Другий канон, глас 8.<br id="n5365">
Егоже краегранесие: М<span lang="EN-US" id="n5366">v</span>́ра честву́ю благода́ть
Дими́трия.<br id="n5367">
Георгий Скилица. Песнь 1.</h4>

<p class="MsoNormal" id="n5368"><span style="color:red" id="n5369">Ирмос:</span> Колесницегони́теля
фарао́ня погрузи́ / чудотворя́й иногда́ / Моисе́йский жезл,
крестообра́зно порази́в / и раздели́в мо́ре: / Изра́иля
же беглеца́, пешехо́дца спасе́, / песнь Бо́гови воспева́юща.</p>

<p class="MsoNormal" id="n5370"><span style="color:red" id="n5371">М</span><span lang="EN-US" id="n5372">v</span>́ра
благово́нна и че́стна, Дими́трие, / отве́рзеный исто́чниче,
/ страсте́й скве́рны се́рдце мое́ омы́й / и, доброде́телей
дея́нием благово́ние мя показа́в Христо́во, / ум мой
облагода́тстви, / благода́ти твоя́ Боже́ственныя пе́ти.</p>

<p class="MsoNormal" id="n5373"><span style="color:red" id="n5374">В</span>оды́ живы́я ре́ки
/ истека́ти от чре́ва ве́рных, / Сло́во Бо́жие глаго́лет.
/ Те́мже твоего́ пролива́ются м<span lang="EN-US" id="n5375">v</span>́ра
исто́чницы приснотеку́щии, / и́хже струи́ веселя́т Бо́жий
град, / сла́вящий му́ченическое дерзнове́ние твое́.</p>

<p class="MsoNormal" id="n5376"><span style="color:red" id="n5377">Ж</span>езл у́бо дре́вле
Моисе́ев, / уда́рив ка́мень в земли́ пусты́нней, /
отве́рзе струи́ рек многоте́чныя; / те́ло же твое́,
Дими́трие, прободе́нное копие́м, / м<span lang="EN-US" id="n5378">v</span>́ра
исто́чник показа́, / но́ваго Изра́иля прохлажда́ющее.</p>

<p class="MsoNormal" id="n5379"><span style="color:red" id="n5380">Я́</span>же у́бо и́маши
воздая́ния, Дими́трие, / му́ченических твои́х язв, / ниже́
око ви́де, ниже́ у́хо слы́ша; / ны́не же м<span lang="EN-US" id="n5381">v</span>́ра мо́ре, воздая́ния чистоты́ пролива́еши
м<span lang="EN-US" id="n5382">i</span>ра конце́м, / стра́сти душ очища́ющее.</p>

<p class="MsoNormal" id="n5383"><span style="color:red" id="n5384">Богородичен:</span> Пренескве́рно
прия́телище, Всечи́стая, / Сло́во обре́т Тя Бо́жие, /
в Твоя́ всели́ся ложесна́: / и е́же из Тебе́ прия́тие
пома́зав Свои́м Божество́м, / Еди́н про́йде от двою́,
/ и истоще́нное м<span lang="EN-US" id="n5385">v</span>́ро нарече́ся, /
Христо́с бо Бог же и Челове́к.</p>

<p class="MsoNormal" id="n5386"><span style="color:red" id="n5387">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n5388">Песнь 3.</h3>

<p class="MsoNormal" id="n5389"><span style="color:red" id="n5390">Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания
Твоего́.</p>

<p class="MsoNormal" id="n5391"><span style="color:red" id="n5392">З</span>емля́ уязвля́ется,
нам зле залежа́щим, / и при́сно гнев Твой сподвиза́ющим на ны,
Ще́дре Всецарю́, / но поща́ди, Влады́ко, ра́бы Твоя́.</p>

<p class="MsoNormal" id="n5393"><span style="color:red" id="n5394">С</span>тряс, Го́споди, зе́млю,
утверди́л еси́ па́ки, / наказу́я и обраща́я не́мощь
на́шу, / утвержда́тися Твои́м Боже́ственным стра́хом
хотя́, Преблаги́й.</p>

<p class="MsoNormal" id="n5395"><span style="color:red" id="n5396">Р</span>о́ждшаго смерть го́рькую,
/ и тру́сы тяжча́йшия, и я́звы нестерпи́мыя, / греха́,
бра́тие, убежи́м / и Бо́гу покая́ния о́бразы угоди́м.</p>

<p class="MsoNormal" id="n5397"><span style="color:red" id="n5398">Богородичен:</span> Еди́на су́щи
Блага́я, / Преблаго́е Сло́во умоли́ приле́жно, /
настоя́щаго тру́са всем изба́витися и гне́ва, / Богоро́дице
Чи́стая, мо́лимся.</p>

<p class="MsoNormal" id="n5399">&nbsp;</p>

<p class="MsoNormal" id="n5400"><span style="color:red" id="n5401">Ин. Ирмос:</span> Весели́тся о Тебе́
Це́рковь Твоя́, Христе́, зову́щи: / Ты моя́ кре́пость,
Го́споди, / и прибе́жище, и утвержде́ние.</p>

<p class="MsoNormal" id="n5402"><span style="color:red" id="n5403">В</span>мени́ся в ничто́же
мучи́телей от тебе́ повеле́ние; / Сло́во бо Бо́жие па́че
всех, страстоте́рпче, / предче́ствовал еси́.</p>

<p class="MsoNormal" id="n5404"><span style="color:red" id="n5405">С</span>ве́щник светови́ден
муче́ния в ски́нии был еси́, / Боже́ственным Све́том
сия́ющ, / му́чениче страстоте́рпче Дими́трие.</p>

<p class="MsoNormal" id="n5406"><span style="color:red" id="n5407">В</span>рачева́ний тя исто́чник
свяще́нный и ди́вный, / град твой и сокро́вище некра́домо
стяжа́в, / вся́ким весе́лием обогати́ся.</p>

<p class="MsoNormal" id="n5408"><span style="color:red" id="n5409">Богородичен:</span> Врачу́я о́браз
истле́вший земны́х, Пречи́стая, / сим из Тебе́ облачи́тся,
/ пребы́в я́коже бе Человеколю́бец.</p>

<p class="MsoNormal" id="n5410">&nbsp;</p>

<p class="MsoNormal" id="n5411"><span style="color:red" id="n5412">Ин. </span><span style="color:red" id="n5413">Ирмос:</span>
Небе́снаго кру́га Верхотво́рче, Го́споди, / и Це́ркве Зижди́телю,
/ Ты мене́ утверди́ в любви́ Твое́й, / жела́ний кра́ю,
ве́рных утвержде́ние, / Еди́не Человеколю́бче.</p>

<p class="MsoNormal" id="n5414"><span style="color:red" id="n5415">Р</span>оди́вся с Небе́с
от Бо́га, / был еси́ Боже́ственных благ насле́дник, / сын
нарица́емь, снасле́дник Христо́в, / ца́рствуеши же с Ним, /
м<span lang="EN-US" id="n5416">v</span>́ро бо о́браз сего́, Дими́трие.</p>

<p class="MsoNormal" id="n5417"><span style="color:red" id="n5418">В</span>корени́вся, я́коже
дре́во Дави́дски, сла́вне, / при исхо́дищих вод, / вели́к
возда́л еси́ муче́ния плод и ны́не исто́чник показа́лся
еси́ м<span lang="EN-US" id="n5419">v</span>́ра, / проходя́щ, земли́
концы́.</p>

<p class="MsoNormal" id="n5420"><span style="color:red" id="n5421">П</span>оче́рп благода́ть
Христо́ву, / ребра́ с Кро́вию источи́вшаго во́ду, /
кровь излия́л еси́ твою́, Его́ ра́ди пробо́дся; /
и ны́не, я́ко во́ду, пролива́еши сердца́м благово́нное
м<span lang="EN-US" id="n5422">v</span>́ро, Дими́трие.</p>

<p class="MsoNormal" id="n5423"><span style="color:red" id="n5424">Богородичен:</span> Свяще́ннии
Твои́ сосу́ди душе́внии, Пречи́стая, / по́лны арома́т
и м<span lang="EN-US" id="n5425">v</span>́ра Боже́ственнаго Ду́ха, наше́дшаго
на Тя, / и́бо Бо́га ро́ждши, ве́рныя измени́ла еси́
от злово́ния страсте́й.</p>

<p class="MsoNormal" id="n5426"><span style="color:red" id="n5427">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n5428">Кондак трясения, глас 6.<br id="n5429">
Подобен: Е́же о нас:</h3>

<p class="MsoNormal" id="n5430"><span style="color:red" id="n5431">И</span>зба́ви тру́са тя́жкаго
всех нас, Го́споди, / и я́звы нестерпи́мыя грех ра́ди на́ших,
/ пощади́, Го́споди, правосла́вныя лю́ди Твоя́, / я́же
стяжа́л еси́ Твое́ю Кро́вию, Влады́ко; / и град не
преда́ждь в поги́бель тру́сом стра́шным, / ино́го бо,
ра́зве Тебе́, Бо́га не ве́мы, / и воззови́ пою́щим:
/ Аз есмь с ва́ми, и никто́же на вы.</p>

<h3 id="n5432">Седален мученика, глас 4.<br id="n5433">
Подобен: Удиви́ся Ио́сиф:</h3>

<p class="MsoNormal" id="n5434"><span style="color:red" id="n5435">Я́</span>ко до́блему
страда́льцу / и во́ину кре́пку Всецарю́ющаго Христа́,
/ взыва́ем псало́мски: / ра́дуйся, му́чеников украше́ние
и ле́пота; / ра́дуйся, све́тлая Це́ркве звездо́ / и
стено́, и приста́нище прибега́ющих к тебе́, / великому́чениче
сла́вне Дими́трие, / тя пою́щия спаса́й / от вся́каго
вре́да чужда́го и озлобле́ния вся. <span style="color:red" id="n5436">(2)</span></p>

<h4 id="n5437">Слава, и ныне, трясения, глас тойже.<br id="n5438">
Подобен: Вознесы́йся:</h4>

<p class="MsoNormal" id="n5439"><span style="color:red" id="n5440">С</span>огреши́вшия Тебе́
мно́го не презре́л еси́, / но, наказа́в, ми́лостивно
испра́вил еси́; / Боже́ственным призира́нием Твои́м
потря́с зе́млю, Влады́ко Долготерпели́ве, / ника́коже
повреди́в вся рабы́ Твоя́ за милосе́рдие мно́гое. /
Тем благода́рственными Тя гла́сы славосло́вим / и со стра́хом
сла́вим.</p>

<h3 id="n5441">Песнь 4.</h3>

<p class="MsoNormal" id="n5442"><span style="color:red" id="n5443">Ирмос:</span> Христо́с моя́
си́ла, / Бог и Госпо́дь, / честна́я Це́рковь / боголе́пно
пое́т, взыва́ющи, / от смы́сла чи́ста, о Го́споде пра́зднующи.</p>

<p class="MsoNormal" id="n5444"><span style="color:red" id="n5445">К</span>оле́блеши, Го́споди,
зе́млю, / хотя́й стра́хом и́стинным всем нам, Влады́ко,
утвержда́тися, / коле́блемым прило́ги льсти́ваго борца́.</p>

<p class="MsoNormal" id="n5446"><span style="color:red" id="n5447">Б</span>оже́ственным манове́нием
Твои́м коле́блеши вся́ческая / и ужаса́еши сердца́ на
земли́ живу́щих, Влады́ко; / пра́веднаго у́бо Твоего́
гне́ва осла́би, Го́споди, во́лны.</p>

<p class="MsoNormal" id="n5448"><span style="color:red" id="n5449">Н</span>ика́коже иму́щия
во уме́ стра́ха Твое́го, / устраша́еши двиза́нием всея́
земли́, Еди́не Ми́лостиве, / но обы́чно на нас ми́лости
Твоя́ удиви́.</p>

<p class="MsoNormal" id="n5450"><span style="color:red" id="n5451">Богородичен:</span> Храм Тя, Влады́чице,
Бо́жий ве́дяще, / во святе́м хра́ме Твое́м ру́ки
уми́льныя подно́сим на моле́ние; / виждь озлобле́ние на́ше
и пода́ждь по́мощь.</p>

<p class="MsoNormal" id="n5452">&nbsp;</p>

<p class="MsoNormal" id="n5453"><span style="color:red" id="n5454">Ин. Ирмос:</span> Вознесе́на Тя
ви́девши Це́рковь на Кресте́, / Со́лнце Пра́ведное, / ста
в чи́не свое́м, / досто́йно взыва́ющи: / сла́ва си́ле
Твое́й, Го́споди.</p>

<p class="MsoNormal" id="n5455"><span style="color:red" id="n5456">П</span>обеди́вшаго лжу нече́стия,
/ Бо́жие Всевысоча́йшее ви́дев Сло́во, / сла́вою венча́
тя, Дими́трие, пою́ща: / сла́ва си́ле Твое́й, Го́споди.</p>

<p class="MsoNormal" id="n5457"><span style="color:red" id="n5458">Н</span>а лесть побе́ду возста́вив,
/ победи́тельный вене́ц пра́вды прия́л еси́, Дими́трие,
/ зовя́ Зижди́телю твоему́: / сла́ва си́ле Твое́й,
Го́споди.</p>

<p class="MsoNormal" id="n5459"><span style="color:red" id="n5460">Н</span>аправля́ем дла́нию
жизноно́сною, / к приста́нищем дости́гл еси́ тиша́йшим,
/ иде́же, ны́не ра́дуяся, зове́ши, Дими́трие: / сла́ва
си́ле Твое́й, Го́споди.</p>

<p class="MsoNormal" id="n5461"><span style="color:red" id="n5462">Богородичен:</span> Я́ко тва́рей
всех Свяще́ннейшая, / Ма́ти Бо́га бы́ти Еди́на сподо́билася
еси́, / Сего́ бо ро́ждши, / м<span lang="EN-US" id="n5463">i</span>р благода́тию
Богозна́ния просвети́ла еси́.</p>

<p class="MsoNormal" id="n5464">&nbsp;</p>

<p class="MsoNormal" id="n5465"><span style="color:red" id="n5466">Ин. </span><span style="color:red" id="n5467">Ирмос:</span>
Ты моя́ кре́пость, Го́споди, / Ты моя́ и си́ла, / Ты
мой Бог, Ты мое́ ра́дование, / не оста́вль не́дра О́тча
/ и на́шу нищету́ посети́в. / Тем с проро́ком Авваку́мом
зову́ Ти: / си́ле Твое́й сла́ва, Человеколю́бче.</p>

<p class="MsoNormal" id="n5468"><span style="color:red" id="n5469">С</span>кве́рну вся́ку
отве́рг рожде́ния ба́нею порожде́ния, / чистоту́, яви́лся
еси́, соблюда́я да́же до кончи́ны. / Те́мже Христо́с
тебе́, Дими́трие, / есте́ственную вла́гу претворя́ет в
м<span lang="EN-US" id="n5470">v</span>́ро, / я́коже и во́ду в вино́
преложи́.</p>

<p class="MsoNormal" id="n5471"><span style="color:red" id="n5472">Я́</span>коже огня́
естество́ всему́ преподае́тся, / це́лу спаса́ющ си́лу;
/ та́ко твое́ м<span lang="EN-US" id="n5473">v</span>́ро, страда́льче,
все́ми у́бо почерпа́ется, / оба́че же пребыва́ет неума́лено.
/ Те́мже ны́не благоче́ствующии, покланя́ющеся, пое́м
Бо́га, / И́же благода́ть тебе́ даде́.</p>

<p class="MsoNormal" id="n5474"><span style="color:red" id="n5475">К</span>то слы́шаны Твоя́
хвалы́ сотвори́т, Христе́ Сло́ве, / ви́дя Твоя́
благода́ти, я́же страда́льцем Твои́м по́дал еси́;
/ Дими́трия бо се м<span lang="EN-US" id="n5476">v</span>́ро му́ченика, / я́ко
исто́чник, у́бо истека́ет, / благово́ние же ды́шет и
разоря́ет зол омраче́ние.</p>

<p class="MsoNormal" id="n5477"><span style="color:red" id="n5478">Н</span>апая́ше у́бо исто́чник,
от земли́ восходя́щий, / пе́рвее, не́же одожди́ти все
сея́ лице́, / ты же сокры́вся, му́чениче, под зе́млю,
/ исто́чник яви́лся еси́ благово́нна м<span lang="EN-US" id="n5479">v</span>́ра,
Дими́трие; / ко́пий бо мно́жество отверзо́ша жи́лы / и
ны́не м<span lang="EN-US" id="n5480">i</span>ра напоя́еши концы́.</p>

<p class="MsoNormal" id="n5481"><span style="color:red" id="n5482">Богородичен:</span> Неве́сту Бо́жию
Тя и Ма́терь ве́мы, Богоро́дице, / Тебе́ бо, я́ко м<span lang="EN-US" id="n5483">v</span>родохнове́нный ши́пок, обре́т Сло́во Бо́жие,
цвету́щ во удо́ле смире́ннем челове́честве, / возжеле́
Твоея́ добро́ты, / из Тебе́ Плотоно́сец проше́д, ве́рныя
облагово́нствоваше.</p>

<p class="MsoNormal" id="n5484"><span style="color:red" id="n5485">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n5486">Песнь 5.</h3>

<p class="MsoNormal" id="n5487"><span style="color:red" id="n5488">Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / и́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n5489"><span style="color:red" id="n5490">И</span> ты, се́рдце, поколе́блися
ны́не, / ви́дя Бо́жие преще́ние належа́щее, и возопи́й:
/ пощади́ лю́ди Твоя́, Влады́ко Го́споди, / и уста́ви
пра́ведный гнев Твой, Благоутро́бне.</p>

<p class="MsoNormal" id="n5491"><span style="color:red" id="n5492">Л</span>ю́ди и град, я́же
Твое́ю кро́вию стяжа́л еси́, Иису́се, / не преда́ждь
в поги́бель, / во е́же смуща́тися земли́ тру́сом стра́шным,
/ лик апо́стол мо́лит Тя.</p>

<p class="MsoNormal" id="n5493"><span style="color:red" id="n5494">О</span>т путе́й Твои́х,
Влады́ко, пра́вых / нра́вом укло́ншеся развраще́нным,
/ в негодова́ние преложи́хом Тя, Ми́лостиваго и Непамятозло́бнаго,
/ но ми́лостив и щедр бу́ди Твои́м рабо́м.</p>

<p class="MsoNormal" id="n5495"><span style="color:red" id="n5496">Богородичен:</span> Ны́не по́мощи
прии́де вре́мя, / ны́не премене́нию потре́ба, Чи́стая,
/ к Сы́ну Твоему́ и Го́споду, / я́ко да уще́дрит согре́шшия
ны / и належа́щаго гне́ва изба́вит.</p>

<p class="MsoNormal" id="n5497">&nbsp;</p>

<p class="MsoNormal" id="n5498"><span style="color:red" id="n5499">Ин. Ирмос:</span> Ты, Го́споди мой,
Свет в м<span lang="EN-US" id="n5500">i</span>р прише́л еси́, / Свет Святы́й,
обраща́яй из мра́чна неве́дения / ве́рою воспева́ющия Тя.</p>

<p class="MsoNormal" id="n5501"><span style="color:red" id="n5502">О</span>гнь любве́ Боже́ственный
в се́рдцы прие́м, / огнь угаси́л еси́ безбо́жнаго
идолонеи́стовства, / сла́вне Дими́трие.</p>

<p class="MsoNormal" id="n5503"><span style="color:red" id="n5504">И</span>збавля́я ны от бед, яви́ся,
Дими́трие, / моли́твами твои́ми покрыва́я / ве́рою и
любо́вию восхваля́ющия тя.</p>

<p class="MsoNormal" id="n5505"><span style="color:red" id="n5506">И́</span>же ве́рою к
твоему́ усе́рдно притека́юще хра́му, Дими́трие, / неду́гов
и страсте́й душетле́нных / вско́ре избавля́ются.</p>

<p class="MsoNormal" id="n5507"><span style="color:red" id="n5508">Богородичен:</span> Сло́во Бо́жие,
Отцу́ Единосу́щное, / Твой быва́ет, Богома́ти, па́че
ума́ же и сло́ва, Сын, / Тебе́ Единосу́щен.</p>

<p class="MsoNormal" id="n5509">&nbsp;</p>

<p class="MsoNormal" id="n5510"><span style="color:red" id="n5511">Ин. Ирмос:</span> Вску́ю мя
отри́нул еси́ / от лица́ Твоего́, Све́те незаходи́мый,
/ и покры́ла мя есть чужда́я тьма, окая́ннаго? / Но обрати́
мя и к све́ту за́поведей Твои́х / пути́ моя́ напра́ви,
молю́ся.</p>

<p class="MsoNormal" id="n5512"><span style="color:red" id="n5513">Б</span>ыл еси́ прия́телище
с Небе́с Снизше́дшаго за ми́лость, / я́коже дождя́ или́
ка́пли, ка́плющия кро́тко, / упои́л еси́ та́инственными
дарова́нии / и ны́не из гро́ба м<span lang="EN-US" id="n5514">v</span>́ра
исто́чник то́чиши, Дими́трие.</p>

<p class="MsoNormal" id="n5515"><span style="color:red" id="n5516">С</span>трада́льцем, я́коже
зако́н, вся́кия м<span lang="EN-US" id="n5517">i</span>рски́я обнажи́вся
любве́, / упита́лся еси́, му́чениче, еле́ем благода́тей
Ду́ха. / Победи́в же тьмы нача́ла, / мзду прия́л еси́
точи́ти м<span lang="EN-US" id="n5518">v</span>́ро сладково́нное, Дими́трие.</p>

<p class="MsoNormal" id="n5519"><span style="color:red" id="n5520">Ш</span>и́пок яви́лся еси́,
процветы́й внутрь злачника́ Госпо́дня, Дими́трие, / обагре́н
кро́вию муче́ния и ра́нами сече́ний, / и боле́зньми
страда́льческими, и разжже́нием пе́щи, / и ны́не м<span lang="EN-US" id="n5521">v</span>́ро источае́ши приснотеку́щее.</p>

<p class="MsoNormal" id="n5522"><span style="color:red" id="n5523">С</span>е па́ки зри́тся
Боже́ственный ковче́г храм му́ченика, / иде́же све́щник
внутрь, гроб, нося́й м<span lang="EN-US" id="n5524">v</span>́ро и еле́й, /
его́же о́крест взыгра́им духо́вно, / и, лику́юще,
восхва́лим вели́каго Дими́трия.</p>

<p class="MsoNormal" id="n5525"><span style="color:red" id="n5526">Н</span>о́вый я́коже Илия́,
ре́вностию уя́звлен Христо́вы любве́, / царя́ обличае́ши
и тебе́ самаго́ предае́ши на смерть. / Оба́че живе́ши,
и еще́ м<span lang="EN-US" id="n5527">v</span>́ра исто́чник показа́в
гроб, / я́коже скуде́льник елея́ неистоще́н.</p>

<p class="MsoNormal" id="n5528"><span style="color:red" id="n5529">Богородичен:</span> Напису́ет
Твое́, Де́во, дре́вле та́инство, / поя́ пра́отец
Твой, / Царе́вы Дще́ре сла́ва вся внутрьу́ду, / и́же и
Тя просла́вив, я́ко Блаже́нную челове́ком. / Ра́дуйся,
м<span lang="EN-US" id="n5530">i</span>ра всего́ воззва́ние.</p>

<p class="MsoNormal" id="n5531"><span style="color:red" id="n5532">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n5533">Песнь 6.</h3>

<p class="MsoNormal" id="n5534"><span style="color:red" id="n5535">Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т
мой, / Многоми́лостиве.</p>

<p class="MsoNormal" id="n5536"><span style="color:red" id="n5537">Н</span>е иму́ще, Влады́ко,
/ дерзнове́ния моли́тися, смире́ннии, высоте́ Твое́й,
/ избра́нныя А́нгелы Твоя́ в те́плую подвиза́ем моли́тву.
/ Тех ра́ди гне́ва Твоего́ изми́ ны.</p>

<p class="MsoNormal" id="n5538"><span style="color:red" id="n5539">Н</span>ы́не позна́хом, Го́споди,
я́ко восхоте́л еси́ нас, / и ника́коже покры́л еси́
под зе́млю с согреше́нии лю́тыми / мно́го согреши́вшия.
/ Тем Тя благода́рно сла́вим.</p>

<p class="MsoNormal" id="n5540"><span style="color:red" id="n5541">П</span>овелева́еши колеба́тися
основа́нием земли́, / я́ко да мы преста́нем, смире́ннии,
колеба́тися / доброде́телей лу́чшаго стоя́ния / и стра́хом
Твои́м, Сло́ве, утверди́мся.</p>

<p class="MsoNormal" id="n5542"><span style="color:red" id="n5543">Богородичен:</span> Свята́я
Богоневе́сто, недоуме́нныя ны́не лю́ди уще́дри / и ма́терними
Твои́ми моли́твами, / е́же на ны Бо́жие негодова́ние
претвори́ вско́ре, мо́лим Тя.</p>

<p class="MsoNormal" id="n5544">&nbsp;</p>

<p class="MsoNormal" id="n5545"><span style="color:red" id="n5546">Ин. Ирмос:</span> Пожру́ Ти со гла́сом
хвале́ния, Го́споди, / Це́рковь вопие́т Ти, / от бесо́вския
кро́ве очи́щшися / ра́ди ми́лости от ребр Твои́х / исте́кшею
Кро́вию.</p>

<p class="MsoNormal" id="n5547"><span style="color:red" id="n5548">С</span>огла́сно соше́дшеся,
пое́м сла́вную и светоно́сную твою́ па́мять, / и чуде́с
по́лную, / и дарова́ний Свята́го и Честна́го, всеблаже́нне,
Ду́ха.</p>

<p class="MsoNormal" id="n5549"><span style="color:red" id="n5550">Р</span>азреши́ моя́ плени́цы
согреше́ний моли́твами твои́ми, / я́ко бо непобеди́м
му́ченик дерзнове́ние и́маши ко Влады́це, / и бу́ди ми
прибе́жище и покро́в, Дими́трие.</p>

<p class="MsoNormal" id="n5551"><span style="color:red" id="n5552">Богородичен:</span> Чи́сту Тя
посреде́ те́рния обре́т, я́ко чисте́йший крин / и удо́льный
цвет, о Богома́ти! / Жени́х во утро́бу Твою́ Сло́во
всели́ся.</p>

<p class="MsoNormal" id="n5553">&nbsp;</p>

<p class="MsoNormal" id="n5554"><span style="color:red" id="n5555">Ин. Ирмос:</span> Очи́сти мя,
Спа́се, / мно́га бо беззако́ния моя́, / и из глубины́
зол возведи́, молю́ся, / к Тебе́ бо возопи́х, и услы́ши
мя, / Бо́же спасе́ния моего́.</p>

<p class="MsoNormal" id="n5556"><span style="color:red" id="n5557">П</span>роцве́л еси́ духо́вно,
я́коже ма́слина плодови́тая, / и копиено́сными рука́ми
ну́ждно изгнете́ся. / Ве́рных же утешае́ши, / м<span lang="EN-US" id="n5558">v</span>́ро ны́не точа́ из Боже́ственнаго гро́ба
твоего́, Дими́трие.</p>

<p class="MsoNormal" id="n5559"><span style="color:red" id="n5560">П</span>челы́ о́бразом
тебе́ сама́го / де́лателя вся́кия показа́л еси́
Боготво́рныя доброде́тели, / ду́шу, блаже́нне, непоро́чну,
я́ко со́тову телеси́, соблюда́я, / и м<span lang="EN-US" id="n5561">v</span>́ро
ны́не источа́еши, услажда́ющее ду́ши.</p>

<p class="MsoNormal" id="n5562"><span style="color:red" id="n5563">В</span>озлюби́л еси́ от
души́ Христа́, / и Сему́ после́довал еси́ к м<span lang="EN-US" id="n5564">i</span>ру благово́ния, / и Сего́ причасти́лся еси́
срастворе́нием лу́чшим. / И ны́не м<span lang="EN-US" id="n5565">v</span>́ра
струи́ то́чиши непреста́нныя, Дими́трие.</p>

<p class="MsoNormal" id="n5566"><span style="color:red" id="n5567">К</span>а́пли страда́льческих
на зе́млю крове́й твои́х ка́плюще, / благово́ния исто́чник
м<span lang="EN-US" id="n5568">v</span>́ра ту́ю соде́лаша. / И ны́не сие́
непреста́нно / почерпа́ющим источа́еши, Дими́трие.</p>

<p class="MsoNormal" id="n5569"><span style="color:red" id="n5570">П</span>о́том твои́х, му́дре,
крове́й облия́н, / я́коже ин но́вый исто́чник ре́чно,
/ тре́бующим бога́тно подае́ши во исцеле́ние твое́ м<span lang="EN-US" id="n5571">v</span>́ро, / блаже́нне, усе́рдно приходя́щим.</p>

<p class="MsoNormal" id="n5572"><span style="color:red" id="n5573">Богородичен:</span> Зря́ще
златови́дный све́та Све́щник неугаси́мый, / мно́жеством
грехо́в ду́ши омрачи́вшии, присту́пим; / дае́т бо
просвеще́ние / и вся́кое отгоня́ет омраче́ние.</p>

<p class="MsoNormal" id="n5574"><span style="color:red" id="n5575">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n5576">Кондак мученика, глас 2:</h3>

<p class="MsoNormal" id="n5577"><span style="color:red" id="n5578">К</span>рове́й твои́х
струя́ми, Дими́трие, / Це́рковь Бог обагри́, / да́вый
тебе́ кре́пость непобеди́мую / и соблюда́я град твой
невреди́м; / того́ бо еси́ утвержде́ние.</p>

<p class="MsoNormal" id="n5579"><span style="color:red" id="n5580">Икос: </span>Сего́ вели́каго
вси воспои́м, соше́дшеся ве́рою, / я́ко ору́жника
Христо́ва и му́ченика, Дими́трия, / в пе́снех и пе́ниих
совзыва́юще Влады́це и Зижди́телю вселе́нныя: / изба́ви
ны тру́са и ну́жды, Человеколю́бче, / моли́твами Богоро́дицы
и всех святы́х му́чеников Твои́х. / На Тя бо вси наде́емся
изба́витися бед и скорбе́й, / Ты бо еси́ на́ше утвержде́ние.</p>

<h3 id="n5581">Песнь 7.</h3>

<p class="MsoNormal" id="n5582"><span style="color:red" id="n5583">Ирмос:</span> Росода́тельну у́бо
пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n5584"><span style="color:red" id="n5585">П</span>репе́т еси́, Го́споди
Долготерпели́ве, / я́ко не умори́л еси́ рабо́в Твои́х
тру́сом и колеба́нием стра́шным земли́, / но устраши́л
еси́, ища́й обрати́тися от зол, и жи́ти всем нам.</p>

<p class="MsoNormal" id="n5586"><span style="color:red" id="n5587">С</span>тена́ние от се́рдца
воспу́стим и сле́зы пролие́м, / я́ко да ми́лостива
Влады́ку обря́щем Христа́, / сокруши́ти тру́сом вся ны
за умноже́ние грехо́в претя́ща нам.</p>

<p class="MsoNormal" id="n5588"><span style="color:red" id="n5589">У</span>вы́, воззове́м, и
ру́це воспростре́м к Бо́гу Высоча́йшему, / и преста́нем
про́чее твори́ти зло́е; / се Спас, негоду́я, коле́блет
всю зе́млю, утверди́ти хотя́ ны.</p>

<p class="MsoNormal" id="n5590"><span style="color:red" id="n5591">Богородичен:</span> При́зри, Чи́стая,
и спаси́ вся пою́щия Тя, / потреби́тися иму́щия во гне́ве
Бо́жии, / и я́ростию вели́кою и стра́шною ны́не наше́дшаго
преще́ния, / за мно́жества мно́гих грехо́в на́ших.</p>

<p class="MsoNormal" id="n5592">&nbsp;</p>

<p class="MsoNormal" id="n5593"><span style="color:red" id="n5594">Ин. Ирмос:</span> В пещи́ Авраа́мстии
о́троцы перси́дстей, / любо́вию благоче́стия па́че, / не́жели
пла́менем, опаля́еми, взыва́ху: / благослове́н еси́ в хра́ме
сла́вы Твоея́, Го́споди.</p>

<p class="MsoNormal" id="n5595"><span style="color:red" id="n5596">П</span>реукра́шен Боже́ственною
сла́вою и благода́тию, / му́чениче страстоте́рпче, сия́еши
светови́дно и просвеща́еши зову́щия: / благослове́н еси́
в хра́ме сла́вы Твоея́, Го́споди.</p>

<p class="MsoNormal" id="n5597"><span style="color:red" id="n5598">Я́</span>ко багряни́цею,
укра́шен твое́ю кро́вию, име́я вме́сто ски́птра,
сла́вне, крест; / со Христо́м ца́рствуеши ны́не, му́чениче
Дими́трие, / благослове́н еси́, зовы́й, в хра́ме сла́вы
Твоея́, Го́споди.</p>

<p class="MsoNormal" id="n5599"><span style="color:red" id="n5600">Богородичен:</span> Препросла́вленная,
Просвеще́нная, Ма́ти Де́во, / вся, чту́щия Тя Всеи́стинную
Богоро́дицу, огради́; / благослове́на Ты в жена́х,
Всенепоро́чная Влады́чице.</p>

<p class="MsoNormal" id="n5601">&nbsp;</p>

<p class="MsoNormal" id="n5602"><span style="color:red" id="n5603">Ин. Ирмос:</span> О́троцы евре́йстии
в пещи́ / попра́ша пла́мень дерзнове́нно / и на ро́су
огнь преложи́ша, вопию́ще: / благослове́н еси́, Го́споди
Бо́же, во ве́ки.</p>

<p class="MsoNormal" id="n5604"><span style="color:red" id="n5605">В</span>о́ду почерпсти́
Исаи́я жа́ждущим, Дими́трие, предповелева́ет. / А́ще
бы ви́дел твой гроб, возопи́л бы вся́ко: / м<span lang="EN-US" id="n5606">v</span>́ра
исто́чнику приходи́те и почерпи́те спасе́ние.</p>

<p class="MsoNormal" id="n5607"><span style="color:red" id="n5608">З</span>емли́ у́бо поро́д
был еси́, / всели́лся же еси́ в земли́ кро́тких, / иде́же
вода́ сла́дости; / ея́же напи́вся в сы́тость, / м<span lang="EN-US" id="n5609">v</span>́ра исто́чник при́сный ны́не, Дими́трие,
проливае́ши.</p>

<p class="MsoNormal" id="n5610"><span style="color:red" id="n5611">В</span>озра́сл еси́, я́ко
розга́ в виногра́де, / пребыва́я неотсе́чен Бо́гу и
совокупле́н; / и Сего́ испо́лнився ту́ка неизрече́ннаго,
/ м<span lang="EN-US" id="n5612">v</span>́ро, я́ко струи́, всем ны́не,
Дими́трие, то́чиши.</p>

<p class="MsoNormal" id="n5613"><span style="color:red" id="n5614">О</span>, но́вых твои́х
боре́ний! О, стра́нных му́ченических страда́ний! / Твоя́
бо по́ты, за Него́ пролия́нныя, блаже́нне, / Христо́с
прии́м, исто́чник м<span lang="EN-US" id="n5615">v</span>́ра тя показу́ет.</p>

<p class="MsoNormal" id="n5616"><span style="color:red" id="n5617">С</span>трую́ м<span lang="EN-US" id="n5618">v</span>́ра твоего́ проли́вая, / ве́лию пучи́ну
просте́рл еси́ чудес, / и душ, и теле́с неду́ги потопля́еши,
/ и напа́стей, Дими́трие, вся́ку бу́рю успову́я.</p>

<p class="MsoNormal" id="n5619"><span style="color:red" id="n5620">Богородичен:</span> Млеко́м
пита́ла еси́, Де́во, / Плотоно́сца, Твоего́ Бо́га
рожде́ннаго, / я́ко да боле́знь Ада́мову су́щую во а́де
облегчи́т, / от дре́ва сне́дша зна́ния, и за́поведи
преслу́шавша.</p>

<p class="MsoNormal" id="n5621"><span style="color:red" id="n5622">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n5623">Песнь 8.</h3>

<p class="MsoNormal" id="n5624"><span style="color:red" id="n5625">Ирмос:</span> Из пла́мене преподо́бным
ро́су источи́л еси́, / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n5626"><span style="color:red" id="n5627">П</span>ра́ведному Твоему́
сему́ гне́ву, Человеколю́бче, / наше́дшу внеза́пно,
смути́хомся / и отча́янием всеконе́чным объя́хомся, /
негодова́вша на ны зря́ще Тебе́.</p>

<p class="MsoNormal" id="n5628"><span style="color:red" id="n5629">В</span>озпростре́м ру́ки,
ве́рнии, / и о́чи к Еди́ному Влады́це, спаса́ти могу́щему,
зову́ще: / Христе́, я́рость Твою́ отврати́ от нас вско́ре,
/ Человеколю́бец сый.</p>

<p class="MsoNormal" id="n5630"><span style="color:red" id="n5631">Т</span>ы́сящи А́нгел, му́чеников
сосло́вие, / проро́к и апо́столов, преподо́бных, иера́рхов
святы́й лик / мо́лит Тя, Влады́ко: / пощади́ лю́ди
Твоя́ смире́нныя.</p>

<p class="MsoNormal" id="n5632"><span style="color:red" id="n5633">В</span>е́дый, Ще́дре, не́мощь
на́шу, / и удобопоползнове́нное всех и неиспра́вленное, / осла́би
гнев, и смуще́ние ути́ши, / Твое́ю ми́лостию уще́дри м<span lang="EN-US" id="n5634">i</span>р.</p>

<p class="MsoNormal" id="n5635"><span style="color:red" id="n5636">Богородичен:</span> Ми́лостивая
Богоро́дице, / Ми́лостиваго ро́ждшая Спа́са, / виждь
озлобле́ние и стена́ние люде́й Твои́х, / и ускори́
умоли́ти, е́же уще́дрити ны.</p>

<p class="MsoNormal" id="n5637">&nbsp;</p>

<p class="MsoNormal" id="n5638"><span style="color:red" id="n5639">Ин. Ирмос:</span> Ру́це распросте́р
Дании́л, / львов зия́ния в ро́ве затче́, / о́гненную же
си́лу угаси́ша, / доброде́телию препоя́савшеся, / благоче́стия
рачи́тели, о́троцы, взыва́юще: / благослови́те, вся дела́
Госпо́дня, Го́спода.</p>

<p class="MsoNormal" id="n5640"><span style="color:red" id="n5641">О</span>мрачи́л еси́ весь
вра́жий гнев, сла́вне, / и, боре́ния неотъе́млемою си́лою
Христа́ облече́н / и победоно́сец быв, му́чениче Дими́трие,
вопия́л еси́: / благослови́те вся дела́ Госпо́дня Го́спода.</p>

<p class="MsoNormal" id="n5642"><span style="color:red" id="n5643">М</span>у́чеников благостоя́ние
показа́в, / му́чеников благозва́ние, му́чениче, насле́довал
еси́; / ба́нею омы́вся свято́ю, / я́же вторы́ми
не оскверня́ется грехо́вными прило́ги, / копие́м пробода́ем,
и зовы́й: / благослови́те вся дела́ Госпо́дня Го́спода.</p>

<p class="MsoNormal" id="n5644"><span style="color:red" id="n5645">Ч</span>уде́с твои́х мно́жество,
па́че у́ма дарова́ний, / и́хже тебе́ подаде́ Христо́с,
всем показу́ет, сла́вне, / и благода́ть исцеле́ний, я́же
па́че сло́ва, / я́ве твою́ благода́ть пропове́дает
нам, вопию́щим: / благослови́те вся дела́ Госпо́дня Го́спода.</p>

<p class="MsoNormal" id="n5646"><span style="color:red" id="n5647">Богородичен:</span> Еди́ну во
всех роде́х, Де́ву Ма́терь и Богоро́дицу Чи́стую, песносло́вим:
/ Та бо спасе́ния на́шего Хода́таица, / я́ко м<span lang="EN-US" id="n5648">i</span>ра Изба́вителя, Сло́во ро́ждшая, Ему́же
вопие́м: / благослови́те вся дела́ Госпо́дня Го́спода.</p>

<p class="MsoNormal" id="n5649">&nbsp;</p>

<p class="MsoNormal" id="n5650"><span style="color:red" id="n5651">Ин. Ирмос:</span> Седмери́цею
пещь / халде́йский мучи́тель / богочести́вым неи́стовно
разжже́, / си́лою же лу́чшею спасе́ны сия́ ви́дев,
/ Творцу́ и Изба́вителю вопия́ше: / о́троцы, благослови́те,
/ свяще́нницы, воспо́йте, / лю́дие, превозноси́те во вся ве́ки.</p>

<p class="MsoNormal" id="n5652"><span style="color:red" id="n5653">Д</span>а Бог явле́нна /
сотвори́т тя су́щим в м<span lang="EN-US" id="n5654">i</span>ре, Дими́трие, /
негаси́му свещу́ душе́вную сохра́нша, / еле́ем дея́ний
умаще́ну всегда́, / и, я́ко черто́га, тебе́ отверзо́шася
две́ри, / приснотеку́щ исто́чник тя м<span lang="EN-US" id="n5655">v</span>́ра
Боже́ственнаго показу́ет, / возме́здие чистоты́ сию́
дая́ благода́ть.</p>

<p class="MsoNormal" id="n5656"><span style="color:red" id="n5657">Н</span>е из крове́й, я́коже
рече́ честно́е Ева́нгелие, / ниже́ из по́хоти пло́ти,
Дими́трие, / Бо́гом же роди́лся еси́, / Воплоще́ннаго
почита́я Бо́га; / кровь же усе́рдно Того́ ра́ди твою́
истощи́в, / восприя́л еси́ свы́ше чуде́сную благода́ть,
/ источа́еши Боже́ственное м<span lang="EN-US" id="n5658">v</span>́ро, ду́ши
благоуха́яй.</p>

<p class="MsoNormal" id="n5659"><span style="color:red" id="n5660">Т</span>ы ле́ствица яви́лся
еси́ одушевле́нная, / на земли́ у́бо утвержде́нная
стопа́ми пло́ти, / до Небе́с же дося́жущая; / Бо́гом
бо обогати́лся еси́, утвержде́нным, му́чениче, в тебе́.
/ Столп же яви́вся, / пома́зан еле́ем по́двигов муче́ния,
/ и ны́не источа́еши / ве́рою приступа́ющим исто́чник
Боже́ственнаго м<span lang="EN-US" id="n5661">v</span>́ра.</p>

<p class="MsoNormal" id="n5662"><span style="color:red" id="n5663">Т</span>я реку́ прописа́
Бо́жию наводне́ну, / поя́ Дави́д проро́чески, Дими́трие;
/ се бо неистоща́емо прихожде́ние м<span lang="EN-US" id="n5664">v</span>́ра
твоего́. / Тем и мно́жество рек, наводня́ющеся, / гла́сы
своя́ возвыша́ют, / рука́ми же пле́щут / в сла́ву си́ми
все́ми просла́вльшаго тя Бо́га.</p>

<p class="MsoNormal" id="n5665"><span style="color:red" id="n5666">Г</span>оспо́дь Еди́н
Трисвяты́й, / Ты, Бо́же Всемо́щнейше, Его́же Богосло́вствуяй
страда́лец Дими́трий в темни́це заключа́ется, / и с скорпи́ею
чу́вственною зми́я умори́в мы́сленнаго, / и горды́ню
Ли́еву низложи́в чрез Не́стора Боже́ственнаго, / копие́м
пробода́ется, / и м<span lang="EN-US" id="n5667">v</span>́ро ны́не из гро́ба
то́чит.</p>

<p class="MsoNormal" id="n5668"><span style="color:red" id="n5669">Богородичен:</span> За Ада́ма –
Госпо́дь, за Е́ву – Ты, Всечи́стая, / Гаврии́л же – за
льсти́внаго зми́я, / Крест же – за дре́во, вертогра́д гро́ба–вме́сто
Еде́ма, / ра́дуйся – вме́сто печа́ли, / копие́ – вме́сто
пла́меннаго ору́жия, / и багряни́ца – вме́сто смоко́внаго
ли́ствия: / Тя у́бо пое́м, Отрокови́це, я́ко всех вино́вну.</p>

<p class="MsoNormal" id="n5670"><span style="color:red" id="n5671">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n5672">Песнь 9.</h3>

<p class="MsoNormal" id="n5673"><span style="color:red" id="n5674">Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни А́нгельстии
взира́ти; / Тобо́ю же, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n5675"><span style="color:red" id="n5676">С</span>е вси мы согреши́хом, /
и стра́шно у́бо земля́, не согре́шши, му́чится; /
наказу́я бо нас, Человеколю́бец всю ту́ю коле́блет; / прии́мем
чу́вство / и о спасе́нии свое́м попеце́мся.</p>

<p class="MsoNormal" id="n5677"><span style="color:red" id="n5678">Ч</span>асо́в и лет сый Госпо́дь,
/ в еди́ном мгнове́нии о́ка восхоте́в сте́рти рабы́
Твоя́, / от мно́гаго же благоутро́бия Твоего́, Влады́ко,
возбрани́лся еси́. / Благодари́м Тебе́, безотве́тнии
мы, / Еди́не Человеколю́бче.</p>

<p class="MsoNormal" id="n5679"><span style="color:red" id="n5680">Т</span>ру́са, меча́, го́рькаго
плене́ния, / и язы́ческаго, Христе́, наше́ствия, / паде́ния,
и гла́да, па́губы, и озлобле́ния вся́каго ина́го, Ще́дре,
/ изба́ви град Твой и вся́ку страну́, / ве́рно песносло́вящую
Тя.</p>

<p class="MsoNormal" id="n5681"><span style="color:red" id="n5682">З</span>емля́ безъязы́чне
вопие́т, стеня́щи: / почто́ мя злы́ми оскверня́ете мно́гими,
вси челове́цы? / Вас бо Влады́ка щадя́, / еди́ну мене́
уязвля́ет. / Приими́те чу́вство и покая́нием Бо́га уми́лостивите.</p>

<p class="MsoNormal" id="n5683"><span style="color:red" id="n5684">Богородичен:</span> Тли в рождестве́
не прии́мши, / тле́ния, Де́во, измени́ вся ны, / и тру́са
тяжча́йшаго, и ско́рби, / утоля́ющи Влады́чнее негодова́ние
/ Твои́м ма́терним премене́нием, Богора́дованная.</p>

<p class="MsoNormal" id="n5685">&nbsp;</p>

<p class="MsoNormal" id="n5686"><span style="color:red" id="n5687">Ин. Ирмос:</span> Ка́мень нерукосе́чный
/ от несеко́мыя горы́ Тебе́, Де́во, / краеуго́льный отсече́ся,
/ Христо́с, совокупи́вый разстоя́щаяся естества́. / Тем веселя́щеся
Тя, Богоро́дице, велича́ем.</p>

<p class="MsoNormal" id="n5688"><span style="color:red" id="n5689">Р</span>аздери́ у́зы
прегреше́ний тя пою́щих, страстоте́рпче, / уста́ви страсте́й
прило́ги, / молву́ разори́ ересе́й / и напа́стей утиши́
бу́рю моли́твами твои́ми.</p>

<p class="MsoNormal" id="n5690"><span style="color:red" id="n5691">Н</span>апра́ви к стезя́м
пра́вым Небе́снаго Ца́рствия / свяще́ннейшую твою́ па́ству,
венцено́сче му́чениче Дими́трие, / на па́жить спаси́тельную,
на ме́сто ве́чное.</p>

<p class="MsoNormal" id="n5692"><span style="color:red" id="n5693">Д</span>а венце́в сла́вы и
Небе́снаго Ца́рствия получе́ния / пою́щим тя сего́
улучи́ти моли́, му́чениче Дими́трие, / Жизнода́вца Го́спода
и Царя́ Сил.</p>

<p class="MsoNormal" id="n5694"><span style="color:red" id="n5695">Богородичен:</span> Я́ко ко́рень,
исто́чник и вину́ нетле́ния Тя, Де́во, / вси ве́рнии,
наде́ющеся, хвала́ми почита́ем; / Ты бо Ипоста́сное нам
Безсме́ртие источи́ла еси́.</p>

<p class="MsoNormal" id="n5696">&nbsp;</p>

<p class="MsoNormal" id="n5697"><span style="color:red" id="n5698">Ин. Ирмос:</span> Ужасе́ся о
сем Не́бо, / и земли́ удиви́шася концы́, / я́ко Бог
яви́ся челове́ком пло́тски / и чре́во Твое́ бысть
простра́ннейшее Небе́с. / Тем Тя, Богоро́дицу, / А́нгелов и
челове́к чинонача́лия велича́ют.</p>

<p class="MsoNormal" id="n5699"><span style="color:red" id="n5700">П</span>рие́м твой алава́стр
душе́вный, доброде́телей Боже́ственнаго м<span lang="EN-US" id="n5701">v</span>́ра
испо́лнен, / име́я же Христа́, прекло́нша тебе́, му́чениче,
главу́, / я́ко упоко́ившася жити́я твоего́ све́тлостию
чистоты́. / Тем ублажи́лся еси́ и благода́ти испо́лнился
еси́, м<span lang="EN-US" id="n5702">v</span>роточи́ти м<span lang="EN-US" id="n5703">i</span>ра
конце́м.</p>

<p class="MsoNormal" id="n5704"><span style="color:red" id="n5705">С</span>е ожида́ющих тя воздая́ний
неизрече́нных све́тлая проображе́ния, / се источник м<span lang="EN-US" id="n5706">v</span>́ра приснотеку́щаго, о страда́льче! / Бо́гу
у́бо предстоя́ со дерзнове́нием му́ченическим, / во́инству
на́шему испроси́ на враги́ побе́ду, / и мир стране́
неотъе́млем.</p>

<p class="MsoNormal" id="n5707"><span style="color:red" id="n5708">О́</span>бразом Креста́
Победотво́рца / победи́л еси́ Ли́ево суровство́, / и
победи́теля Не́стора, и сострада́льца поста́вив; / и ны́не
всяк язы́к ва́рварский рабо́тен покори́ правосла́вным,
/ соде́йствуя, сво́инствуя, укрепля́я, / велича́яй земны́я
концы́, Дими́трие.</p>

<p class="MsoNormal" id="n5709"><span style="color:red" id="n5710">Т</span>е́плою от се́рдца
любо́вию / к твоему́ честно́му ковче́гу прибега́ющия,
му́чениче Христо́в, / м<span lang="EN-US" id="n5711">v</span>́ро пролива́ющему
река́ми, / твои́ми моли́твами изба́ви дел душетле́нных
/ и пото́па страсте́й злосмра́дия; / обоня́ния же покажи́
сия́ Го́споду благово́ннейша.</p>

<p class="MsoNormal" id="n5712"><span style="color:red" id="n5713">Д</span>ень ра́дости духо́вныя
соверша́ем, Дими́трие, / ви́дяще м<span lang="EN-US" id="n5714">v</span>́ра
твоего́ непреста́нно точа́щ исто́чник. / Ты же страсте́й
омраче́ние разоря́я, / я́ко Боже́ственнаго испо́лнен
све́та, / я́ко во дне дава́й ходи́ти благообра́зно, /
Бо́жий же ви́дети Свет непристу́пный.</p>

<p class="MsoNormal" id="n5715"><span style="color:red" id="n5716">Богородичен:</span> Ты, Всечи́стая,
злата́я голуби́ца еси́, / я́ко суче́ц ма́сличный,
нося́щая Сло́во Бо́жие, / пома́завшее плоть Свою́ еле́ем
Божества́. / Его́же в се́рдцы, я́ко ковче́г, прие́м
страда́лец, / из гро́ба м<span lang="EN-US" id="n5717">v</span>́ро то́чит,
и умаща́ет ве́рных ли́ца.</p>

<p class="MsoNormal" id="n5718"><span style="color:red" id="n5719">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n5720">Светилен.<br id="n5721">
Подобен: Све́те неизме́нный:</h3>

<p class="MsoNormal" id="n5722"><span style="color:red" id="n5723">К</span>ресто́м вооружи́л
еси́ Не́стора, / чрез о́наго Ли́еву разори́в горды́ню,
Дими́трие, / на три́знищи, я́коже Христо́с, отверзае́ши
копие́м ре́бра твоя́, / и́миже ста́до твое́ храни́.
<span style="color:red" id="n5724">(2)</span></p>

<p class="MsoNormal" id="n5725"><span style="color:red" id="n5726">Слава, и ныне:</span> Го́споди,
призира́яй на зе́млю с небесе́ / и творя́й всю трясти́ся,
/ изба́ви ны от тру́са Богоро́дицы моли́твами, / Ю́же
дарова́л еси́ христиа́ном Предста́тельницу.</p>

<h3 id="n5727">На хвалитех стихиры мученика, на 6, глас 4.<br id="n5728">
Подобен: Я́ко до́бля:</h3>

<p class="MsoNormal" id="n5729"><span style="color:red" id="n5730">П</span>рободе́н быв, борца́
твои́ми ко́пиями уязви́л еси́ / и ме́ртва сотвори́л
еси́, и неде́йственна, / его́же зло́бы, Дими́трие, нас
изба́ви, / кре́пки на стра́сти му́чащия всегда́ содева́я
свяще́нными твои́ми моли́твами, / Боже́ственным стра́хом
умиля́я сердца́ / и ду́ши на́ша, свя́те.</p>

<p class="MsoNormal" id="n5731"><span style="color:red" id="n5732">Р</span>еку́ тя, испо́лнену
вод духо́вных, ве́дяще, свя́те, / мо́лим, иста́явшия
ду́ши на́ша страсте́й преступле́ньми / ми́лостию твое́ю
мно́гою свяще́нно ороси́, / и омы́й су́щия в скве́рне,
/ и премно́гих изба́ви бед и ве́чнаго муче́ния.</p>

<p class="MsoNormal" id="n5733"><span style="color:red" id="n5734">Я́</span>ко звезда́ светле́йшая,
на земли́ показа́лся еси́, / чуде́с сия́ньми подсо́лнечную
просвещае́ши всегда́, Дими́трие сла́вне, / мглы омраче́ния
отгоня́ моли́твами твои́ми душ на́ших, / и неду́ги исцели́
от любве́ соверша́ющих твою́ па́мять, / сла́ва му́чеников
и похвала́.</p>

<h4 id="n5735">Ины стихиры, глас 5.<br id="n5736">
Подобен: Ра́дуйся, по́стников:</h4>

<p class="MsoNormal" id="n5737"><span style="color:red" id="n5738">П</span>рииди́, му́чениче
Христо́в, к нам, / твоего́ тре́бующим ми́лостивнаго посеще́ния,
/ и изба́ви озло́бленны мучи́тельскими преще́нии и лю́таго
неи́стовства ерети́ческаго. / От ни́хже, я́ко пле́нницы
и на́зи, гони́ми есмы́, / от ме́ста на ме́сто ча́сто
преходя́ще, и заблужда́юще в верте́пех и гора́х. / Уще́дри
у́бо, прехва́льне, и даждь нам осла́бу, / утоли́ бу́рю
и угаси́, е́же на ны, негодова́ние, / Бо́га моля́,
подаю́щаго м<span lang="EN-US" id="n5739">i</span>ру ве́лию ми́лость.</p>

<p class="MsoNormal" id="n5740"><span style="color:red" id="n5741">С</span>тена́ тве́рдая
нам, / плене́ния вра́жия не убоя́вся, дан еси́, / ва́рварская
наше́ствия упражня́я и неду́ги утоля́я, / степе́нь
неразруши́мый, и основа́ние необори́мое, / и градоде́ржец,
насели́тель и побо́рник был еси́ твоему́ гра́ду, Дими́трие;
/ его́же и ны́не, всеблаже́нне, лю́те бе́дствующаго и
обтяже́нна окая́нне, / твои́ми моли́твами спаси́, /
Христа́ моля́, подаю́щаго м<span lang="EN-US" id="n5742">i</span>ру ве́лию
ми́лость.</p>

<p class="MsoNormal" id="n5743"><span style="color:red" id="n5744">В</span>ся́ку доброде́тель
восприи́м, страстоте́рпческий лик яви́ся, / отону́дуже
нетле́нныя и блаже́нныя жи́зни наслажде́ние досто́йне
насле́дова. / В не́мже досточу́дне украша́ем, Дими́трие,
/ и подража́нием Христо́вым почита́яся, / и хваля́ся ра́венством
копия́, / проси́ приле́жнее / нас, почита́ющих тя, изба́вити
от страсте́й и лю́тых обстоя́ний, / те́пле моля́ Подаю́щаго
м<span lang="EN-US" id="n5745">i</span>ру ве́лию ми́лость.</p>

<p class="MsoNormal" id="n5746"><span style="color:red" id="n5747">Слава, глас 4. Самогласен, Андрея
Иеросолимита:</span> Ко́пиями насле́довавшаго Спа́совых ребр
благода́ть, / прободе́нных копие́м, / из ни́хже нам источа́ет
Спас жи́зни и нетле́ния во́ды, / Дими́трия почти́м,
прему́драго во уче́ниих и вене́чника в му́ченицех, / кро́вию
сконча́вшаго страда́ния тече́ние / и чудесы́ просия́вша
всей вселе́нней, / ревни́теля Влады́чня и ми́лостива нищелю́бца,
/ во мно́гих и мнóгащи беда́х лю́тых фессало́няном
предста́теля. / Его́же и ле́тнюю па́мять почита́юще, /
сла́вим Христа́ Бо́га, / де́йствующа его́ ра́ди
всем исцеле́ния.</p>

<p class="MsoNormal" id="n5748"><span style="color:red" id="n5749">И ныне, Богородичен:</span> Изба́ви
ны от нужд на́ших, Ма́ти Христа́ Бо́га, / ро́ждшая
всех Творца́, / да вси зове́м Ти: / ра́дуйся, еди́но
Предста́тельство душ на́ших.</p>

<p class="MsoNormal" id="n5750"><span style="color:red" id="n5751">Славословие великое. И отпуст.</span></p>

<h2 id="n5752"><a name="_НА_ЛИТУРГИИ_7" id="n5753"></a>НА ЛИТУРГИИ</h2>

<p class="MsoNormal" id="n5754"><span style="color:red" id="n5755">Блаженны от канона трясения, песнь
3-я на 4, и святаго, песнь 6-я на 4.</span></p>

<h3 id="n5756">Тропарь трясения, глас 8:</h3>

<p class="MsoNormal" id="n5757"><span style="color:red" id="n5758">П</span>ризира́яй на зе́млю
и творя́й ю́ трясти́ся, / изба́ви ны стра́шнаго тру́са
преще́ния, Христе́ Бо́же наш, / и низпосли́ нам бога́тыя
ми́лости Твоя́ / моли́твами Богоро́дицы, и спаси́ ны.</p>

<h4 id="n5759">Кондак трясения, глас 6.<br id="n5760">
Подобен: Е́же о нас:</h4>

<p class="MsoNormal" id="n5761"><span style="color:red" id="n5762">И</span>зба́ви тру́са тя́жкаго
всех нас, Го́споди, / и я́звы нестерпи́мыя грех ра́ди на́ших,
/ пощади́, Го́споди, правосла́вныя лю́ди Твоя́, / я́же
стяжа́л еси́ Твое́ю Кро́вию, Влады́ко; / и град не
преда́ждь в поги́бель тру́сом стра́шным, / ино́го бо,
ра́зве Тебе́, Бо́га не ве́мы, / и воззови́ пою́щим:
/ Аз есмь с ва́ми, и никто́же на вы.</p>

<h4 id="n5763">Тропарь мученика Димитрия, глас 3:</h4>

<p class="MsoNormal" id="n5764"><span style="color:red" id="n5765">В</span>ели́ка обре́те в
беда́х тя побо́рника вселе́нная, страстоте́рпче, / язы́ки
побежда́юща. / Я́коже у́бо Ли́еву низложи́л еси́
горды́ню, / и на по́двиг дерзнове́нна сотвори́в Не́стора,
/ та́ко, свя́те Дими́трие, / Христу́ Бо́гу моли́ся
/ дарова́ти нам ве́лию ми́лость.</p>

<h4 id="n5766">Кондак мученика, глас 2:</h4>

<p class="MsoNormal" id="n5767"><span style="color:red" id="n5768">К</span>рове́й твои́х
струя́ми, Дими́трие, / Це́рковь Бог обагри́, / да́вый
тебе́ кре́пость непобеди́мую / и соблюда́я град твой
невреди́м; / того́ бо еси́ утвержде́ние.</p>

<h3 id="n5769">Прокимен, глас 6:</h3>

<p class="MsoNormal" id="n5770"><span style="color:red" id="n5771">С</span>паси́, Го́споди, лю́ди
Твоя́ / и благосло́ви достоя́ние Твое́.<span style="color:red" id="n5772"> Стих: </span>К Тебе́, Го́споди, воззову́, Бо́же
мой, да не премолчи́ши от мене́.</p>

<p class="MsoNormal" id="n5773"><span style="color:red" id="n5774">И святаго, глас 7:</span> Возвесели́тся
пра́ведник о Го́споде и упова́ет на Него́.</p>

<h3 id="n5775">Апостол трясения,<br id="n5776">
к Евреем, зачало 331, от полу.</h3>

<p class="MsoNormal" id="n5777"><span style="color:red" id="n5778">Б</span>ра́тие, его́же лю́бит
Госпо́дь, наказу́ет: бие́т же вся́каго сы́на, его́же
прие́млет. А́ще наказа́ние терпите́, я́коже сыново́м
обрета́ется вам Бог. Кото́рый бо есть сын, его́же не наказу́ет
оте́ц? А́ще же без наказа́ния есте́, ему́же прича́стницы
бы́ша вси, у́бо прелюбоде́йчищи есте́, а не сы́нове. К
сим, пло́ти на́шей отцы́ име́хом наказа́тели, и срамля́хомся:
не мно́го ли па́че повине́мся Отцу́ духово́м, и жи́ви
бу́дем? Они́ бо в ма́ло дней, я́коже го́де им бе, нака́зоваху
нас, а Сей на по́льзу, да причасти́мся святы́ни Его́. Вся́кое
бо наказа́ние в настоя́щее вре́мя не мни́тся ра́дость
бы́ти, но печа́ль: последи́ же плод ми́рен науче́ным
тем воздае́т пра́вды. Те́мже осла́бленныя ру́ки и осла́бленная
коле́на испра́вите. И стези́ пра́вы сотвори́те нога́ми
ва́шими, да не хро́мое соврати́тся, но па́че да исцеле́ет.
Блюди́те же, да не отрече́теся Глаго́лющаго, а́ще бо не
избежа́ша они́, отре́кшиися проро́чествующаго на земли́,
мно́жае па́че мы отрица́ющиися Небе́снаго. Его́же глас
зе́млю тогда́ поколеба́, ны́не же обетова́, глаго́ля:
еще́ еди́ною Аз потрясу́ не то́кмо земле́ю, но и не́бом.
А е́же, еще́ еди́ною, сказу́ет коле́блемых преложе́ние,
а́ки сотворе́нных, да пребу́дут, я́же суть не подви́жимая.</p>

<p class="MsoNormal" align="right" style="text-align:right" id="n5779"><span style="font-size:
8.0pt;color:red" id="n5780">Евр 12:6–13; 25–27</span></p>

<h3 id="n5781">И святаго Апостол,<br id="n5782">
к Тимофею, зачало 292.</h3>

<p class="MsoNormal" id="n5783"><span style="color:red" id="n5784">Ч</span>а́до Тимофе́е,
возмога́й во благода́ти, я́же о Христе́ Иису́се, и я́же
слы́шал еси́ от мене́ мно́гими свиде́тели, сия́
преда́ждь ве́рным челове́ком, и́же дово́льни бу́дут
и ины́х научи́ти. Ты у́бо злопостражди́ я́ко добр во́ин
Иису́с Христо́в. Никто́же бо во́ин быва́я обязу́ется
ку́плями жите́йскими, да воево́де уго́ден бу́дет. А́ще
же и постра́ждет кто, не венча́ется, а́ще не зако́нно му́чен
бу́дет. Тружда́ющемуся де́лателю пре́жде подоба́ет от
плода́ вкуси́ти. Разуме́й, я́же глаго́лю: да даст у́бо
тебе́ Госпо́дь ра́зум о всем. Помина́й Го́спода Иису́са
Христа́ воста́вшаго от ме́ртвых, от се́мене Дави́дова,
по благовествова́нию моему́, в не́мже злостражду́ да́же
до уз, я́ко злоде́й, но сло́во Бо́жие не вя́жется.
Сего́ ра́ди вся терплю́ избра́нных ра́ди, да и ти́и
спасе́ние улуча́т е́же о Христе́ Иису́се, со сла́вою
ве́чною.</p>

<p class="MsoNormal" align="right" style="text-align:right" id="n5785"><span style="font-size:
8.0pt;color:red" id="n5786">2 Тим 2:1–10</span></p>

<h3 id="n5787">Аллилуиа, глас 4.</h3>

<p class="MsoNormal" id="n5788"><span style="color:red" id="n5789">Стих:</span> Бо́же, отри́нул
ны еси́ и низложи́л еси́ нас. <span style="color:red" id="n5790">Стих:</span>
Стрясл еси́ зе́млю и смути́л еси́ ю́, исцели́
сокруше́ние ея́, я́ко подви́жеся. <span style="color:red" id="n5791">И
святаго:</span> Пра́ведник, я́ко фи́никс, процвете́т, я́ко
кедр, и́же в Лива́не, умно́жится.</p>

<h3 id="n5792">Евангелие трясения, Матфея, зачало 27.</h3>

<p class="MsoNormal" id="n5793"><span style="color:red" id="n5794">В</span>о вре́мя о́но, вле́зшу
Иису́су в кора́бль, по Нем идо́ша ученицы́ Его́. И се
трус вели́к бысть в мо́ри, я́коже кораблю́ покрыва́тися
волна́ми: То́йже же спа́ше. И прише́дше ученицы́ Его́
возбуди́ша Его́, глаго́люще: Го́споди, спаси́ ны,
погиба́ем. И глаго́ла им: что страшли́ви есте́, малове́ри?
Тогда́ воста́в запрети́ ве́тром и мо́рю, и бысть
тишина́ ве́лия. Челове́цы же чуди́шася, глаго́люще:
кто есть Сей, я́ко и ве́три и мо́ре послу́шают Его́?</p>

<p class="MsoNormal" align="right" style="text-align:right" id="n5795"><span style="font-size:
8.0pt;color:red" id="n5796">Мф 8:23–27</span></p>

<h3 style="margin-left:0in;text-indent:0in" id="n5797">И святаго, от Иоанна, зачало 52.</h3>

<p class="MsoNormal" id="n5798"><span style="color:red" id="n5799">Р</span>ече́ Госпо́дь Свои́м
ученико́м: сия́ запове́даю вам, да лю́бите друг дру́га.
А́ще мир вас ненави́дит, ве́дите, я́ко Мене́ пре́жде
вас возненави́де. А́ще от ми́ра бы́сте бы́ли, мир у́бо
свое́ люби́л бы: я́коже от ми́ра не́сте, но Аз избра́х
вы от ми́ра, сего́ ра́ди ненави́дит вас мир. Помина́йте
сло́во, е́же Аз рех вам: несть раб бо́лий го́спода своего́.
А́ще Мене́ изгна́ша, и вас изжену́т: а́ще сло́во
Мое́ соблюдо́ша, и ва́ше соблюду́т. Но сия́ вся творя́т
вам за и́мя Мое́, я́ко не ве́дят Посла́вшаго Мя. А́ще
не бых прише́л и глаго́лал им, греха́ не бы́ша име́ли:
ны́не же вины́ не и́мут о гресе́ свое́м. Ненави́дяй
Мене́, и Отца́ Моего́ ненави́дит. А́ще дел не бых
сотвори́л в них, и́хже ин никто́же сотвори́, греха́ не
бы́ша име́ли: ны́не же и ви́деша, и возненавидеша Мене́
и Отца́ Моего́. Но да сбу́дется сло́во, пи́санное в
зако́не их, я́ко возненави́деша Мя ту́не. Егда́ же
прии́дет Уте́шитель, Его́же Аз послю́ вам от Отца́,
Дух и́стины, И́же от Отца́ исхо́дит, Той свиде́тельствует
о Мне. И вы же свиде́тельствуете, я́ко искони́ со Мно́ю
есте́. Сия́ глаго́лах вам, да не соблазните́ся. От со́нмищ
иждену́т вы, но прии́дет час, да всяк, и́же убие́т вы, мни́тся
слу́жбу приноси́ти Бо́гу.</p>

<p class="MsoNormal" align="right" style="text-align:right" id="n5800"><span style="font-size:
8.0pt;color:red" id="n5801">Ин 15:17–16:2</span></p>

<h3 id="n5802">Причастен:</h3>

<p class="MsoNormal" id="n5803"><span style="color:red" id="n5804">Х</span>вали́те Го́спода с
Небе́с, / хвали́те Его́ в Вы́шних.<span style="color:red" id="n5805"> Другий:
</span>В па́мять ве́чную бу́дет пра́ведник, / от слу́ха
зла не убои́тся. <span style="color:red" id="n5806">А</span>ллилу́иа, <span style="color:red" id="n5807">трижды.</span></p>

<p class="MsoNormal" id="n5808">&nbsp;</p>

<p class="MsoNormal" id="n5809">&nbsp;</p>

<p class="MsoNormal" id="n5810"><span style="color:red" id="n5811"><a href="#_ОГЛАВЛЕНИЕ" id="n5812"><span style="color:red" id="n5813">В оглавление.</span></a></span></p>

<p class="MsoNormal" id="n5814">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n5815"><br clear="all" style="page-break-before:always" id="n5816">
</span>

<div class="WordSection12" id="n5817">

<p class="MsoNormal" align="right" style="text-align:right" id="n5818"><span style="color:
red" id="n5819">Месяца ноября в 8-й день</span></p>

<h1 id="n5820"><a name="_Ref359524974" id="n5821"></a><a name="_СОБОР_СВЯТАГО_АРХИСТРАТИГА" id="n5822"></a>СОБОР
СВЯТАГО АРХИСТРАТИГА МИХАИЛА,<br id="n5823">
И ПРОЧИХ БЕЗПЛОТНЫХ СИЛ</h1>

<p class="MsoNormal" id="n5824"><span style="color:red" id="n5825">Аще храм собора святаго Архистратига
Михаила, или изволит настоятель, творити бдение.</span></p>

<h2 id="n5826"><a name="_НА_МАЛЕЙ_ВЕЧЕРНИ_15" id="n5827"></a>НА МАЛЕЙ ВЕЧЕРНИ</h2>

<h3 id="n5828">На Го́споди воззва́х, стихиры на 4, глас 1.<br id="n5829">
Подобен: Всехва́льнии му́ченцы:</h3>

<p class="MsoNormal" id="n5830"><span style="color:red" id="n5831">Б</span>езпло́тнии А́нгели,
Бо́жию Престо́лу предстоя́ще, / и отону́дными светлостьми́
облиста́еми, / и светоли́тии ве́чно сия́юще, и све́ти
быва́юще втори́и, / Христу́ моли́теся / дарова́ти душа́м
на́шим / мир и ве́лию ми́лость. <span style="color:red" id="n5832">[Дважды.]</span></p>

<p class="MsoNormal" id="n5833"><span style="color:red" id="n5834">Б</span>езсме́ртнии А́нгели,
/ жи́зни и́стинно неги́бельныя от пе́рвыя прие́мше Жи́зни,
всеблаже́ннии, / присносу́щныя сла́вы, и святи́и зри́телие
му́дрости ве́чныя бы́сте, / све́та исполня́еми и свещи́
сообраща́емыя, / прили́чно показу́емии.</p>

<p class="MsoNormal" id="n5835"><span style="color:red" id="n5836">А</span>рха́нгели, А́нгели,
/ Нача́ла, Престо́ли, / Госпо́дствия и Серафи́ми шестокрила́тии,
/ и многоочи́тии Херуви́ми Боже́ственнии, / му́дрости орга́ни,
/ Си́лы и Вла́сти Боже́ственнейшии, / Христу́ моли́теся
/ дарова́ти душа́м на́шим / мир и ве́лию ми́лость.</p>

<p class="MsoNormal" id="n5837"><span style="color:red" id="n5838">Слава, глас 4:</span> А́нгельских
лико́в чинонача́льниче, / на Небесе́х Престо́лу предстоя́
трисо́лнечнаго Божества́ / и бога́тно осиява́емь Боже́ственными
светлостьми́, / испуща́емыми непреста́нно отту́ду, / и нас,
су́щих на земли́, трисвято́е пе́ние ра́достно пою́щих,
/ страсте́й мглы изба́ви / и просвеще́нием уясни́, Михаи́ле
Архистрати́же, / моли́твенниче о душа́х на́ших.</p>

<p class="MsoNormal" id="n5839"><span style="color:red" id="n5840">И ныне, Богородичен.</span></p>

<h3 id="n5841">На стиховне стихиры, глас 6.<br id="n5842">
Подобен: Тридне́вен:</h3>

<p class="MsoNormal" id="n5843"><span style="color:red" id="n5844">А</span>рха́нгельския си́лы,
Христе́, / Престо́лу предстоя́ще Твоему́, / мо́лятся о
ро́де челове́честем. / Тех у́бо мольба́ми / язы́ков де́рзость
низложи́, / мир всем ве́рным подая́.</p>

<p class="MsoNormal" id="n5845"><span style="color:red" id="n5846">Стих:</span> <b id="n5847">Творя́й
А́нгелы Своя́ ду́хи, / и слуги́ Своя́ пла́мень о́гненный.</b></p>

<p class="MsoNormal" id="n5848"><span style="color:red" id="n5849">О</span>кру́г Престо́ла
всех Царя́ / при́сно лику́юще, / А́нгелов чи́ни, нас
сохраня́йте, / ве́рою вас призыва́ющия, / и муче́ния всех
изба́вите.</p>

<p class="MsoNormal" id="n5850"><span style="color:red" id="n5851">Стих:</span> <b id="n5852">Хвали́те Его́
вси А́нгели Его́, / хвали́те Его́ вся си́лы Его́.</b></p>

<p class="MsoNormal" id="n5853"><span style="color:red" id="n5854">О</span>те́ц, И́же над все́ми
Бог, / си́лы Небе́сных умо́в, / безо́бразны и невеще́ственны,
/ певцы́ трисо́лнечныя сла́вы Своея́, / и еди́нственное
Сло́во, и Дух приведе́.</p>

<p class="MsoNormal" id="n5855"><span style="color:red" id="n5856">Слава, глас 6, самогласен:</span>
А́нгели Твои́, Христе́, / Престо́лу вели́чествия в
стра́се предстоя́ще, / Твои́м светода́нием при́сно
просвеща́еми, / в Вы́шних певцы́ / и Све́та Твоего́
служи́тели, от Тебе́ посыла́еми, / даю́т просвеще́ние
душа́м на́шим.</p>

<p class="MsoNormal" id="n5857"><span style="color:red" id="n5858">И ныне, Богородичен, подобен тойже:</span>
Ра́дуйся, Богоро́дице Де́во, / с Гаврии́лом согласно Тебе́
вопие́м: / Ты бо ра́дость пе́рвую свы́ше прии́мши, / ра́дости
вся ны испо́лни.</p>

<h3 id="n5859">Тропарь, глас 4:</h3>

<p class="MsoNormal" id="n5860"><span style="color:red" id="n5861">Н</span>ебе́сных во́инств Архистрати́зи,
/ мо́лим вас при́сно мы, недосто́йнии, / да ва́шими моли́твами
оградите́ нас / кро́вом крил невеще́ственныя ва́шея сла́вы,
/ сохраня́юще ны, припа́дающия приле́жно и вопию́щия: / от
бед изба́вите ны, / я́ко чинонача́льницы Вы́шних сил.</p>

<p class="MsoNormal" id="n5862"><span style="color:red" id="n5863">Слава и ныне, Богородичен 1-й гласа.</span></p>

<h2 id="n5864"><a name="_НА_ВЕЛИЦЕЙ_ВЕЧЕРНИ_29" id="n5865"></a>НА ВЕЛИЦЕЙ ВЕЧЕРНИ</h2>

<h3 id="n5866">На Го́споди воззва́х, стихиры на 8. Глас 4.<br id="n5867">
Подобен: Я́ко до́бля:</h3>

<p class="MsoNormal" id="n5868"><span style="color:red" id="n5869">Т</span>рисо́лнечнаго Божества́
предста́тель светле́йший / Михаи́ле, явля́яся, Архистрати́же,
/ с Го́рними си́лами зове́ши, ра́дуяся: / Свят еси́, О́тче,
/ Свят еси́, собезнача́льное Сло́во, / Свят еси́ и Святы́й
Ду́ше, / еди́на сла́ва, еди́но ца́рство и естество́,
/ еди́но Божество́ и си́ла. <span style="color:red" id="n5870">[Дважды.]</span></p>

<p class="MsoNormal" id="n5871"><span style="color:red" id="n5872">И</span> вид твой о́гнен, и
добро́та чу́дна, / Михаи́ле первоа́нгеле, / невеще́ственным
бо естество́м прехо́диши концы́, / исполня́я повеле́ния
всех Творца́, / си́лен в кре́пости твое́й познава́емь,
/ и исто́чник исцеле́ний храм твой соде́ловая, / зва́нием твои́м
святы́м почита́емый. <span style="color:red" id="n5873">[Дважды.]</span></p>

<p class="MsoNormal" id="n5874"><span style="color:red" id="n5875">Т</span>воря́й А́нгелы Твоя́,
я́коже писа́ся, ду́хи / и служа́щия Тебе́ пла́мень
о́гненный, / посреде́ чино́в пе́рвенствующа показа́л еси́,
Го́споди, Твои́х Арха́нгельских / Михаи́ла Архистрати́га,
/ Твои́м манове́нием повину́ющася, Сло́ве, / и песнь
трисвяту́ю / со стра́хом возглаша́юща сла́ве Твое́й.</p>

<h3 id="n5876">Ины стихиры, глас 4.<br id="n5877">
Подобен: Дал еси́ зна́мение:</h3>

<p class="MsoNormal" id="n5878"><span style="color:red" id="n5879">У</span>м Предве́чный, свет
соста́ви вторы́й, / Гаврии́ла, Тебе́ прича́стии Боже́ственными
просвеща́ющаго всю вселе́нную / и ю́же от ве́ка открыва́ющаго
нам / Боже́ственную и вели́кую и́стинно та́йну: / во утро́бе
Воплоща́емаго де́вственней, / су́ща Безтеле́снаго и бы́вша
Челове́ка, / во е́же спасти́ челове́ка.</p>

<p class="MsoNormal" id="n5880"><span style="color:red" id="n5881">П</span>ресто́лу предстоя́
трисо́лнечнаго Божества́ / и бога́тно осия́емь Боже́ственными
светлостьми́, / испуща́емыми непреста́нно отту́ду, / су́щия
на земли́, ра́достно лику́ющия и благохва́лящия тя, / страсте́й
мглы изба́ви и просвеще́нием уясни́, / Гаврии́ле Архистрати́же,
/ моли́твенниче о душа́х на́ших.</p>

<p class="MsoNormal" id="n5882"><span style="color:red" id="n5883">С</span>окруши́ свере́пства
Ага́рянская, / на ста́до твое́ ча́сто находя́щая, / уста́ви
раздо́ры Церкве́й, / укроти́ бу́рю безме́рных искуше́ний,
/ изба́ви бед и обстоя́ний любо́вию чту́щия тя / и под кров
твой прибега́ющия, / Гаврии́ле Архистрати́же, /
моли́твенниче о душа́х на́ших.</p>

<p class="MsoNormal" id="n5884"><span style="color:red" id="n5885">Слава, глас 6. Византиево:</span>
Сра́дуйтеся нам, вся А́нгельская чинонача́лия, / первостоя́тель
бо ваш и наш предста́тель, / вели́кий Архистрати́г, / в дне́шний
день в честне́м его́ хра́ме / пресла́вно явля́яся,
освяща́ет. / Те́мже, по до́лгу воспева́юще, тому́
возопии́м: / покры́й нас кро́вом крил твои́х, / велича́йший
Михаи́ле Арха́нгеле.</p>

<p class="MsoNormal" id="n5886"><span style="color:red" id="n5887">И ныне, Богородичен:</span> Сра́дуйтеся
нам, вся де́вственных ликостоя́ния, / Предста́тельница бо на́ша,
и Хода́таица, / и Покро́в, и вели́кое Прибе́жище / в дне́шний
день в честне́м Ея́ и Боже́ственнем хра́ме / скорбя́щия
утеша́ет. / Те́мже, по до́лгу воспева́юще Сию́,
возопии́м: / покры́й ны Боже́ственным предста́тельством Твои́м,
/ Пречи́стая Богоро́дице Влады́чице.</p>

<p class="MsoNormal" id="n5888"><span style="color:red" id="n5889">Вход. Прокимен дне.</span></p>

<h3 id="n5890">Иису́са Нави́на чте́ние.</h3>

<p class="MsoNormal" id="n5891"><span style="color:red" id="n5892">Б</span>ысть, егда́ бя́ше Иису́с
от Иерихо́на, и воззре́в очи́ма свои́ма, ви́де челове́ка
стоя́ща пред ним, и меч его́ обнаже́н в руце́ его́. И прише́д
Иису́с рече́ ему́: наш ли еси́ или́ от сопроти́вных
на́ших? Он же рече́ ему́: аз Архистрати́г си́лы
Госпо́дни, ны́не приидо́х се́мо. И Иису́с паде́
лице́м свои́м на зе́млю и рече́ ему́: влады́ко,
что повелева́еши твоему́ рабу́? И рече́ Архистрати́г
Госпо́день ко Иису́су: разреши́ сапо́г твой от ног твои́х,
ме́сто бо, на не́мже ты стои́ши, свя́то есть. И
сотвори́ Иису́с та́ко.</p>

<p class="MsoNormal" align="right" style="text-align:right" id="n5893"><span style="font-size:
8.0pt;color:red" id="n5894">Ис Нав 5:13–15</span></p>

<h3 id="n5895">Суде́й Изра́илевых чте́ние.</h3>

<p class="MsoNormal" id="n5896"><span style="color:red" id="n5897">Б</span>ысть во дни о́ны,
укрепи́ся Мадиа́м на сы́ны Изра́илевы, и ти́и возопи́ша
ко Го́споду Бо́гу; и се А́нгел Госпо́день прии́де и се́де
под ду́бом, и́же во Евфра́фе, в земли́ Иоа́са, отца́
Езри́мова, и Гедео́н, сын его́, млатя́ше пшени́цу на
гумне́, е́же бежа́ти с не́ю от лица́ Мадиа́мля. И
яви́ся ему́ А́нгел Госпо́день и рече́ к нему́: Госпо́дь
с тобо́ю, си́льный кре́постию. И рече́ к нему́ Гедео́н:
во мне, Го́споди мой, и а́ще есть Госпо́дь с на́ми, и чесо́
ра́ди обрето́ша ны вся зла́я сия́? И где суть вся чудеса́
Его́, ели́ка пове́даша нам отцы́ на́ши, глаго́люще:
не из Еги́пта ли изведе́ нас Госпо́дь? И ны́не отве́рже
ны Госпо́дь и предаде́ ны в ру́ку Мадиа́млю. И воззре́
на него́ А́нгел Госпо́день и рече́ ему́: иди́ в
кре́пости твое́й сей и спасе́ши Изра́иля от руки́ Мадиа́мли,
и се посла́х тя. И рече́ к Нему́ Гедео́н: во мне, Го́споди,
в чесо́м спасу́ Изра́иля? Се ты́сяща моя́ ху́ждша
в Манасси́и, и аз есмь мний в дому́ отца́ моего́. И рече́
к нему́ Госпо́дь: поне́же Аз бу́ду с тобо́ю, и избие́ши
Мадиа́ма, я́ко му́жа еди́наго. И рече́ к Нему́ Гедео́н:
и а́ще обрето́х благода́ть пред очи́ма Твои́ма, и да
сотвори́ши мне днесь зна́мение, я́ко Ты глаго́леши со мно́ю.
Не отыди́ отсю́ду, до́ндеже приити́ мне к Тебе́, и
принесу́ же́ртву мою́, и пожру́ пред Тобо́ю. И рече́
к нему́ А́нгел Госпо́день: Аз есмь, и преме́длю, до́ндеже
обрати́шися ты. Гедео́н же вни́де и сотвори́ ко́злище
от коз и че́тверть муки́ опресно́ков, и вложи́ с мя́сом
в ко́шницу, и юху́ влия́ в горне́ц, и изнесе́ к Нему́
под дуб, и поклони́ся. И рече́ к нему́ А́нгел Госпо́день:
возми́ мяса́ и хле́бы пре́сныя, и положи́ у ка́мене
о́наго и юху́ изли́й. И сотвори́ та́ко. И простре́
А́нгел Госпо́день коне́ц жезла́, су́щаго в руце́ Его́,
и косне́ся мясо́м и хле́бом пре́сным, и возгоре́ся
огнь из ка́мене, и пояде́ мяса́ и опресно́ки, и А́нгел
Госпо́день оты́де от оче́й его́. И ви́де Гедео́н,
я́ко А́нгел есть Госпо́день, и рече́ Гедео́н: увы мне,
Го́споди, Го́споди, я́ко ви́дех А́нгела Госпо́дня
лице́м к лицу́. И рече́ ему́ Госпо́дь: мир тебе́,
не бо́йся, не у́мреши. И созда́ та́мо Гедео́н же́ртвенник
Го́споду и назва́ его́ мир Госпо́день, да́же до дне сего́.</p>

<p class="MsoNormal" align="right" style="text-align:right" id="n5898"><span style="font-size:
8.0pt;color:red" id="n5899">Суд 6:2, 7, 11–24</span></p>

<h3 id="n5900">Проро́чества Иса́иина чте́ние.</h3>

<p class="MsoNormal" id="n5901"><span style="color:red" id="n5902">Т</span>а́ко глаго́лет Госпо́дь:
вся земля́ да вопие́т с весе́лием. И древа́ Лива́нова
да возвеселя́тся о тебе́, и ке́дри Лива́новы реку́т:
отне́леже ты усну́л еси́, не взы́де секи́й нас. Ад до́ле
огорчи́ся, сре́тив тебе́, гряду́щу ти, воздви́же на тя
исполи́ны вся, нача́льствовавшия земле́ю. А́ще воста́ли
бы́ша от престо́л свои́х вси ца́рие язы́честии, вси
отвеща́ют и реку́т тебе́: и ты плене́н еси́ я́коже
и мы, с на́ми же причта́лся еси́. Сни́де во ад сла́ва
твоя́ и мно́гое твое́ весе́лие, под тобо́ю посте́лют
гни́лость, и покро́в твой – че́рви. Ка́ко спаде́ с
Небесе́ денни́ца, зау́тра возсиява́ющая, сокруши́ся на
зе́млю, посыла́я ко всем язы́ком. Ты бо рекл еси́ в помышле́нии
твое́м: на Не́бо взы́ду, верху́ звезд небе́сных поста́влю
престо́л мой и ся́ду на горе́ высо́цей, на гора́х высо́ких,
су́щих к се́веру. И взы́ду вы́шше облако́в, и бу́ду
подо́бен Вы́шнему. Ны́не же во ад сни́деши, во основа́ния
земли́. И ви́девшии тя почудя́тся, и реку́т о тебе́:
сей челове́к, смуща́яй зе́млю, потряса́яй цари́,
положи́вый вселе́нную всю пу́сту, и гра́ды ея́ низложи́,
и плене́нных не разреши́ в до́мы их. Вси ца́рие язы́честии
успо́ша в чести́, челове́к в дому́ свое́м, ты же отве́ржен
бу́деши в гора́х, я́ко мертве́ц возгнуше́н со мно́гими
мертвецы́, избоде́ными мече́м, низходя́щими во ад. И́мже
о́бразом ри́за, кро́вию намоче́на, не бу́дет чиста́,
си́це ниже́ ты бу́деши чист, зане́ зе́млю мою́
погуби́л еси́, и лю́ди моя́ порази́л еси́, и не
пребу́деши в ве́чное вре́мя.</p>

<p class="MsoNormal" align="right" style="text-align:right" id="n5903"><span style="font-size:
8.0pt;color:red" id="n5904">Ис 14:7–20</span></p>

<h3 id="n5905">На литии стихиры, глас 1.</h3>

<p class="MsoNormal" id="n5906"><span style="color:red" id="n5907">Киприаново:</span> У́мных сил
Архистрати́зи, / предстоя́ще непреста́нно Влады́чню Престо́лу,
/ моли́теся ко Го́споду / мир ми́ру дарова́ти / и душа́м
на́шим ве́лию ми́лость.</p>

<p class="MsoNormal" id="n5908"><span style="color:red" id="n5909">Арсениево:</span> Чинонача́льник
вы́шних сил, / Михаи́л, первостоя́тель Боже́ственных чино́в,
/ днесь нас к торжеству́ созва́, / и́же всегда́ с на́ми
ходя́й / и сохраня́й вся от вся́каго диа́воля обстоя́ния.
/ Прииди́те у́бо, празднолю́бцы и христолю́бцы, / цве́ты
доброде́телей взе́мше, / чи́стыми по́мыслы и со́вестию
благостоя́нною / Арха́нгелов собо́р почти́м: / той бо, непреста́нно
Бо́гу предстоя́ / и трисвяту́ю песнь воспева́я, / мо́лит
спасти́ся душа́м на́шим.</p>

<p class="MsoNormal" id="n5910"><span style="color:red" id="n5911">Глас 2. Студитово:</span> Невеще́ственное
существо́, / У́мных Сил предста́тельствующе / и трисо́лнечныя
сла́вы блиста́ньми / светодаю́ще вселе́нней, Архистрати́зи,
/ непреста́нным гла́сом трисвяту́ю песнь воспева́ете. / Те́мже
моли́теся спасти́ся душа́м на́шим.</p>

<p class="MsoNormal" id="n5912"><span style="color:red" id="n5913">Глас тойже. Арсениево:</span> Невеще́ственный
Престо́л окружа́юще, / у́мная существа́, Боже́ственнии,
безтеле́снии, / трисвяту́ю песнь прави́телю Бо́гу / пла́менными
устна́ми поете́: / Святы́й Бо́же, О́тче безнача́льный,
/ Святы́й Кре́пкий, Сы́не собезнача́льный, / Святы́й
Безсме́ртный, Единосу́щный Ду́ше, / Отцу́ и Сы́ну
спрославля́емый.</p>

<p class="MsoNormal" id="n5914"><span style="color:red" id="n5915">Анатолия:</span> Безтеле́сными
устна́ми и у́мными усты́ / А́нгельстии чи́ни непреста́нное
пе́ние / прино́сят Твоему́ непристу́пному Божеству́, Го́споди,
/ и У́ми чи́стии и служи́телие Твоея́ сла́вы / хва́лят
Тя, Го́споди. / С ни́миже Михаи́л безтеле́сный, / и Гаврии́л
зело́ благоле́пнейший, / и первостоя́телие Го́рних сил, / Архистрати́зи
А́нгельстии, / учреди́телие на́ши днесь бы́ша, / пе́сни
пе́сней повелева́юще нам пе́ти / непристу́пней сла́ве Твое́й,
Человеколю́бче, / Е́йже мо́лятся непреста́нно за ду́ши
на́ша.</p>

<p class="MsoNormal" id="n5916"><span style="color:red" id="n5917">Слава, глас 4: </span>О́гненными
устна́ми / пою́т Тя Херуви́ми, Христе́ Бо́же, / безтеле́сными
же усты́ немо́лчно славосло́вит Тя Арха́нгельский лик, / Михаи́л
же, Архистрати́г Вы́шних сил, / побе́дную песнь непреста́нно
прино́сит сла́ве Твое́й. / Той бо нас днесь озари́ к
торжеству́ све́тлому / возбряца́ти досто́йне псало́мски
хвалу́ трисвяту́ю бре́нными устна́ми, / я́ко вся́ческая
Твоего́ хвале́ния испо́лнишася, / и подае́ши ми́ру тем
ве́лию ми́лость.</p>

<p class="MsoNormal" id="n5918"><span style="color:red" id="n5919">И ныне, глас тойже. Георгия
Никомидийскаго:</span> Днесь Боговмести́мый храм – Богоро́дица, / в
храм Госпо́день приво́дится / и Заха́рия Сию́ подъе́млет.
/ Днесь свята́я святы́х ра́дуются, / и лик А́нгельский та́инственно
торжеству́ет. / С ни́миже и мы, пра́зднующе, днесь с Гаврии́лом
возопии́м: / ра́дуйся, Благода́тная, Госпо́дь с Тобо́ю,
/ име́яй ве́лию ми́лость.</p>

<h3 id="n5920">На стиховне стихиры, глас 1.<br id="n5921">
Подобен: Небе́сных чино́в:</h3>

<p class="MsoNormal" id="n5922"><span style="color:red" id="n5923">А́</span>нгельски в ми́ре
торжеству́юще, / су́щему на Престо́ле сла́вы Бо́гу
седя́щему возопии́м песнь: / Свят еси́, О́тче Небе́сный,
/ Свят еси́, соприсносу́щное Сло́во, / Свят еси́ и Ду́ше
всесвяты́й.</p>

<p class="MsoNormal" id="n5924"><span style="color:red" id="n5925">Стих:</span> <b id="n5926">Творя́й
А́нгелы Своя́ ду́хи, / и слуги́ Своя́ пла́мень о́гненный.</b></p>

<p class="MsoNormal" id="n5927"><span style="color:red" id="n5928">Н</span>ебе́сным пе́рвствуя
в дерзнове́нии мно́зем / и предстоя́ Престо́лу стра́шному
в сла́ве, / самови́дче неизрече́нных, / спаси́ ны, Михаи́ле
Архистрати́же, / су́щия в ну́ждах бед и напа́стей / моли́твами
твои́ми, мо́лимся.</p>

<p class="MsoNormal" id="n5929"><span style="color:red" id="n5930">Стих:</span> <b id="n5931">Хвали́те Его́
вси А́нгели Его́, / хвали́те Его́ вся си́лы Его́.</b></p>

<p class="MsoNormal" id="n5932"><span style="color:red" id="n5933">Б</span>езпло́тных А́нгелов
пе́рвый еси́ / и служи́тель Боже́ственнаго светозаре́ния
о́наго, / самови́дец же и таи́нник, / спаси́ ны, Михаи́ле
Архистрати́же, / ле́тно чту́щия тя благоче́стно / и пою́щия
Тро́ицу ве́рно.</p>

<p class="MsoNormal" id="n5934"><span style="color:red" id="n5935">Слава, и ныне, глас 8. Иоанна
монаха:</span> Я́ко чинонача́льник и побо́рник, / и А́нгелов
началово́ждь, Архистрати́же, / вся́кия ну́жды и ско́рби,
/ неду́гов и лю́тых грехо́в свободи́ / ве́рно воспева́ющия
и моля́щия тя, сла́вне, / я́ве, я́ко невеще́ствен,
Невеще́ственнаго зря, / и непристу́пным Све́том Влады́чния сла́вы
осия́емь: / Той бо человеколю́бно плоть нас ра́ди от Де́вы
прия́т, / спасти́ восхоте́в челове́чество.</p>

<h3 id="n5936">Тропарь дважды, глас 4:</h3>

<p class="MsoNormal" id="n5937"><span style="color:red" id="n5938">Н</span>ебе́сных во́инств Архистрати́зи,
/ мо́лим вас при́сно мы, недосто́йнии, / да ва́шими моли́твами
оградите́ нас / кро́вом крил невеще́ственныя ва́шея сла́вы,
/ сохраня́юще ны, припа́дающия приле́жно и вопию́щия: / от
бед изба́вите ны, / я́ко чинонача́льницы Вы́шних сил.</p>

<p class="MsoNormal" id="n5939"><span style="color:red" id="n5940">И </span>Богоро́дице Де́во:
<span style="color:red" id="n5941">единожды.</span></p>

<h2 id="n5942"><a name="_НА_УТРЕНИ_35" id="n5943"></a>НА УТРЕНИ</h2>

<h3 id="n5944">На Бог Госпо́дь, тропарь дважды, глас 4:</h3>

<p class="MsoNormal" id="n5945"><span style="color:red" id="n5946">Н</span>ебе́сных во́инств Архистрати́зи,
/ мо́лим вас при́сно мы, недосто́йнии, / да ва́шими моли́твами
оградите́ нас / кро́вом крил невеще́ственныя ва́шея сла́вы,
/ сохраня́юще ны, припа́дающия приле́жно и вопию́щия: / от
бед изба́вите ны, / я́ко чинонача́льницы Вы́шних сил.</p>

<p class="MsoNormal" id="n5947"><span style="color:red" id="n5948">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n5949">По 1-м стихословии седален, глас 1.<br id="n5950">
Подобен: Гроб Твой, Спа́се:</h3>

<p class="MsoNormal" id="n5951"><span style="color:red" id="n5952">П</span>ресто́лу стра́шному
предстоя́ще при́сно / и све́тлыми заря́ми трисо́лнечнаго
Божества́ осия́еми, / просвети́те ны, грехо́вный мрак
отгоня́юще, / ваш собо́р пра́зднующия све́тло, / и приле́жно
моли́те изба́витися нам от бед, пресве́тлии моли́твенницы.</p>

<h4 id="n5953">Слава, глас тойже.<br id="n5954">
Подобен: Лик А́нгельский:</h4>

<p class="MsoNormal" id="n5955"><span style="color:red" id="n5956">Л</span>ик А́нгельский, Архистрати́га
име́я, Боже́ственнаго Михаи́ла, / с ним Святе́й Тро́ице
приноша́ет пе́ние, / от не су́щих бо Соде́тель вся́ческих
во́инства огнезра́чных чино́в сло́вом приведе́.</p>

<p class="MsoNormal" id="n5957"><span style="color:red" id="n5958">И ныне, Богородичен:</span> Упова́ние
христиа́н, Пресвята́я Де́во, / Его́же родила́ еси́,
Бо́га, па́че ума́ и сло́ва, / непреста́нно моли́
с Го́рними си́лами пода́ти оставле́ние грехо́в на́ших
всех / и исправле́ние жития́ ве́рою и любо́вию при́сно
сла́вящим Тя.</p>

<h3 id="n5959">По 2-м стихословии седален, глас 2.<br id="n5960">
Подобен: Егда́ снизше́л еси́:</h3>

<p class="MsoNormal" id="n5961"><span style="color:red" id="n5962">П</span>осреде́ полко́в А́нгельских
старе́йший яви́лся еси́, / Михаи́ле Архистрати́же, / Вы́шняго
Царя́ непреста́нно моли́ / до́льних мучи́телей горды́ню
низложи́ти. / И, я́ко име́я дерзнове́ние у Престо́ла
огнезра́чнаго, / моли́ за ны непреста́нно, рабы́ твоя́.</p>

<h4 id="n5963">Слава, глас 4.<br id="n5964">
Подобен: Ско́ро предвари́:</h4>

<p class="MsoNormal" id="n5965"><span style="color:red" id="n5966">Х</span>еруви́ми и Серафи́ми,
многоочи́тая Арха́нгелов служи́телей во́инства, / со
Властьми́ Престо́ли, Госпо́дьства, А́нгели, Си́лы же и
Нача́ла / мо́лят Тя, Творца́ на́шего, и Бо́га, и Влады́ку,
/ да не пре́зриши моле́ния люде́й согреши́вших, Бо́же
Многоми́лостиве.</p>

<p class="MsoNormal" id="n5967"><span style="color:red" id="n5968">И ныне, Богородичен:</span>
Де́во Всенепоро́чная, Я́же пресу́щнаго Бо́га ро́ждшая,
/ со Безпло́тными Того́ непреста́нно моли́ /
оставле́ние прегреше́ний и исправле́ние жития́ да́ти
нам пре́жде конца́, / ве́рою и любо́вию пою́щим Тя по
до́лгу, еди́на Всепе́тая.</p>

<h3 id="n5969">Величание:</h3>

<p class="MsoNormal" id="n5970"><span style="color:red" id="n5971">В</span>елича́ем вас, /
Арха́нгели, и А́нгели, и вся Во́инства, / Херуви́ми и
Серафи́ми, / сла́вящии Го́спода.</p>

<h3 id="n5972">Псалом избранный.</h3>

<p class="MsoNormal" id="n5973"><span style="font-size:8.0pt;color:red" id="n5974">Лик 1:</span> Испове́мся
Тебе́, Го́споди, всем се́рдцем мои́м. <span style="font-size:8.0pt;color:red" id="n5975">2:</span> И пред А́нгелы воспою́
Тебе́. <span style="font-size:8.0pt;color:red" id="n5976">1:</span> Творя́й
А́нгелы Своя́ ду́хи и слуги́ Своя́ пла́мень
о́гненный. <span style="font-size:8.0pt;color:red" id="n5977">2:</span> Благослови́те
Го́спода вси А́нгели Его́. <span style="font-size:8.0pt;
color:red" id="n5978">1:</span> Благослови́те Го́спода вся си́лы Его́.
<span style="font-size:8.0pt;color:red" id="n5979">2:</span> Поклони́теся Ему́
вси А́нгели Его́. <span style="font-size:8.0pt;color:red" id="n5980">1:</span> Седя́й
на Херуви́мех, яви́ся. <span style="font-size:8.0pt;color:red" id="n5981">2:</span>
Ополчи́тся А́нгел Госпо́день о́крест боя́щихся
Его́. <span style="font-size:8.0pt;color:red" id="n5982">1:</span> Сло́вом
Госпо́дним небеса́ утверди́шася. <span style="font-size:8.0pt;
color:red" id="n5983">2:</span> И ду́хом уст Его́ вся си́ла их. <span style="font-size:8.0pt;color:red" id="n5984">1:</span> И се́де на Херуви́мы, и
лете́. <span style="font-size:8.0pt;color:red" id="n5985">2:</span> Сла́вою и че́стью
венча́л еси́ его́. <span style="font-size:8.0pt;color:red" id="n5986">1:</span>
Хвали́те Го́спода с небе́с, хвали́те Его́ в
вы́шних. <span style="font-size:8.0pt;color:red" id="n5987">2:</span> Хвали́те
Его́, вси А́нгели Его́. <span style="font-size:8.0pt;color:red" id="n5988">1:</span>
Хвали́те Его́, вся Си́лы Его́. <span style="font-size:8.0pt;
color:red" id="n5989">2:</span> Вся́кое дыха́ние да хва́лит Го́спода.</p>

<p class="MsoNormal" id="n5990"><span style="color:red" id="n5991">Сла́ва, и ны́не:</span> Аллилу́иа,<span style="color:red" id="n5992"> трижды.</span></p>

<h3 id="n5993">По полиелеи седален, глас 8.<br id="n5994">
Подобен: Прему́дрости:</h3>

<p class="MsoNormal" id="n5995"><span style="color:red" id="n5996">Н</span>ебе́сных чино́в
наста́вник, / служи́тель же сла́вы Боже́ственныя досто́йно
быв повеле́нием Зижди́теля твоего́, / христиа́ном еси́
хода́тай спасе́нный, / невеще́ственною твое́ю сла́вою
земны́я назира́я. / Те́мже по до́лгу восхваля́ем тя
вси, / Боже́ственное твое́ днесь воспева́юще торжество́, Михаи́ле
Архистрати́же, / моли́ Христа́ Бо́га грехо́в оставле́ние
дарова́ти / пра́зднующим любо́вию свято́е твое́
торжество́.</p>

<h4 id="n5997">Слава, глас 4.<br id="n5998">
Подобен: Ско́ро предвари́:</h4>

<p class="MsoNormal" id="n5999"><span style="color:red" id="n6000">А́</span>нгельстии чи́ни
со стра́хом предстоя́т Престо́лу Твоему́, Влады́ко Христе́
Бо́же, / и и́же отту́ду заря́ми при́сно просвеща́еми,
песнь Ти немо́лчно побе́дную воспева́ют, / и́хже свяще́нными
моли́твами мир ми́ру да́руй / и душа́м на́шим ве́лию
ми́лость.</p>

<p class="MsoNormal" id="n6001"><span style="color:red" id="n6002">И ныне, Богородичен:</span>
Чи́стая, и Всенепоро́чная, и Неискусому́жная Де́во Ма́ти,
/ Я́же еди́на безле́тнаго Сы́на и Сло́ва Бо́жия в
ле́то поро́ждши, / Сего́ со Безпло́тными честны́ми
Небе́сными си́лами моли́ / дарова́ти нам очище́ние
грехо́в и ве́лию ми́лость.</p>

<h3 id="n6003">Степенна, 1-й антифон 4-го гласа:</h3>

<p class="MsoNormal" id="n6004"><span style="color:red" id="n6005">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n6006"><span style="color:red" id="n6007">Н</span>енави́дящии Сио́на,
/ посрами́теся от Го́спода, / я́ко трава́ бо огне́м /
бу́дете изсо́хше.</p>

<p class="MsoNormal" id="n6008"><span style="color:red" id="n6009">Сла́ва, и ны́не:</span> Святы́м
Ду́хом / вся́ка душа́ живи́тся, / и чистото́ю возвыша́ется,
/ светле́ется Тро́ическим Еди́нством священнота́йне.</p>

<h3 id="n6010">Прокимен, глас 4:</h3>

<p class="MsoNormal" id="n6011"><span style="color:red" id="n6012">Т</span>воря́й А́нгелы Своя́
ду́хи, / и слуги́ Своя́ пла́мень о́гненный. <span style="color:red" id="n6013">Стих:</span> Благослови́, душе́ моя́,
Го́спода, Го́споди Бо́же мой, возвели́чился еси́
зело́.</p>

<p class="MsoNormal" id="n6014"><span style="color:red" id="n6015">Другий прокимен:</span> Вся́кое
дыха́ние / да хва́лит Го́спода. <span style="color:red" id="n6016">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n6017">Евангелие Матфея, зачало 52.</h3>

<p class="MsoNormal" id="n6018"><span style="color:red" id="n6019">Р</span>ече́ Госпо́дь при́тчу
сию́: уподо́бися Ца́рствие Небе́сное челове́ку, се́явшу
до́брое се́мя на селе́ свое́м. Спя́щим же челове́ком,
прии́де враг его́, и все́я пле́велы посреде́ пшени́цы,
и оты́де. Егда́ же прозябе́ трава́ и плод сотвори́,
тогда́ яви́шася и пле́велие. Прише́дше же раби́
господи́на, ре́ша ему́: го́споди, не до́брое ли се́мя
се́ял еси́ на селе́ твое́м? Отку́ду у́бо и́мать
пле́велы? <span lang="EN-US" id="n6020">O</span>н же рече́ им: враг челове́к
сие́ сотвори́. Раби́ же ре́ша ему́: хо́щеши ли у́бо,
да ше́дше исплеве́м я́? <span lang="EN-US" id="n6021">O</span>н же рече́
им: ни, да не когда́ восторга́юще пле́велы, восто́ргнете ку́пно
с ни́ми пшени́цу. Оста́вите расти́ <span lang="EN-US" id="n6022">o</span>бое́
ку́пно до жа́твы, и во вре́мя жа́твы реку́ жа́телем:
собери́те пе́рвее пле́велы и свяжи́те их в снопы́, я́ко
сожещи́ я́, а пшени́цу собери́те в жи́тницу мою́.
И приступи́ша к Нему́ ученицы́ Его́, глаго́люще: скажи́
нам при́тчу пле́вел се́льных. <span lang="EN-US" id="n6023">O</span>н же
отвеща́в, рече́ им: се́явый до́брое се́мя есть Сын
Челове́ческий, а село́ есть мир. До́брое же се́мя, си́и
суть сы́нове Ца́рствия, а пле́велие суть сы́нове неприя́зненнии,
а враг все́явый их есть диа́вол, а жа́тва – кончи́на ве́ка
есть, а жа́тели – А́нгели суть. Я́коже у́бо собира́ют
пле́велы и <span lang="EN-US" id="n6024">o</span>гне́м сожига́ют, та́ко
бу́дет в сконча́ние ве́ка сего́. По́слет Сын Челове́ческий
А́нгелы Своя́, и соберу́т от Ца́рствия Его́ вся собла́зны
и творя́щия беззако́ние, и вве́ргут их в пещь <span lang="EN-US" id="n6025">o</span>́гненну.
Ту бу́дет плач и скре́жет зубо́м. Тогда́ пра́ведницы
просветя́тся, я́ко со́лнце, в Ца́рствии <span lang="EN-US" id="n6026">O</span>тца́
их. Име́яй у́ши слы́шати да слы́шит.</p>

<p class="MsoNormal" align="right" style="text-align:right" id="n6027"><span style="font-size:
8.0pt;color:red" id="n6028">Мф 13:24–30, 36Б–43</span></p>

<h3 id="n6029">По 50-м псалме.</h3>

<p class="MsoNormal" id="n6030"><span style="color:red" id="n6031">Слава:</span> Моли́твами
Арха́нгелов, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n6032"><span style="color:red" id="n6033">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n6034"><span style="color:red" id="n6035">Таже, глас 6:</span> Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n6036">И стихира, глас 6:</h3>

<p class="MsoNormal" id="n6037"><span style="color:red" id="n6038">А́</span>нгели Твои́, Христе́,
/ Престо́лу вели́чества во стра́се предстоя́ще / и Твои́м
светоли́тием при́сно осиява́еми, / в вы́шних песнопе́вцы
Твои́ / и сове́та Твоего́ служи́телие, / от Тебе́
низпосыла́еми, / даю́т просвеще́ния душа́м на́шим.</p>

<p class="MsoNormal" id="n6039"><span style="color:red" id="n6040">Канон Богородицы, со ирмосом на 6.
Глас 8. Ирмос по дважды:</span> Пои́м Го́сподеви, прове́дшему лю́ди
Своя́: <span style="color:red" id="n6041">писан во Октоихе, во осмом гласе. В неделю
на утрени третий канон. И Безплотных два канона, на 8.</span></p>

<h3 id="n6042">Первый канон, творение Иоанна монаха,<br id="n6043">
егоже краегранесие: Да торжеству́ем, Богому́дрии,<br id="n6044">
похвалу́ собо́ру Безпло́тных. Глас 8.<br id="n6045">
Песнь 1.</h3>

<p class="MsoNormal" id="n6046"><span style="color:red" id="n6047">Ирмос: </span>Песнь возсле́м,
лю́дие, / чу́дному Бо́гу на́шему, / свободи́вшему
Изра́иля от рабо́ты, / песнь побе́дную пою́ще и вопию́ще:
/ пои́м Тебе́, Еди́ному Влады́це.</p>

<p class="MsoNormal" id="n6048"><span style="color:red" id="n6049">В</span>си воспои́м, вернии, / вся
управля́ющую невеще́ственныя Го́рних лико́в чинонача́лия,
Тро́ицу несозда́нную: / Свят, Свят, Свят еси́, вопию́ще, Бо́же
Вседержи́телю.</p>

<p class="MsoNormal" id="n6050"><span style="color:red" id="n6051">П</span>оложи́л еси́ тва́рей
Нача́ло, существо́ Безпло́тное, Тво́рче А́нгелов, / пречи́стый
Твой Престо́л окружа́ющее, зва́ти Тебе́: / Свят, Свят, Свят
еси́, Бо́же Вседержи́телю.</p>

<p class="MsoNormal" id="n6052"><span style="color:red" id="n6053">Р</span>а́дуйся, Гаврии́ле,
тайнови́дче Бо́жия воплоще́ния, / Михаи́ле же, чино́в
невеще́ственных первостоя́телю, непреста́нно зову́ще: / Свят,
Свят, Свят еси́, Бо́же Вседержи́телю.</p>

<p class="MsoNormal" id="n6054"><span style="color:red" id="n6055">Богородичен:</span> Трепе́щу та́инства,
Христе́, Твоего́ снизхожде́ния, / я́ко И́же естество́м
Бог, прия́л еси́ от Де́вы роди́тися я́ко Челове́к,
/ да спасе́ши мир от рабо́ты проти́внаго.</p>

<h4 id="n6056">Другий канон, творение тогожде Иоанна монаха.<br id="n6057">
Глас тойже. Песнь 1.</h4>

<p class="MsoNormal" id="n6058"><span style="color:red" id="n6059">Ирмос:</span> Колесницегони́теля
фарао́ня погрузи́ / чудотворя́й иногда́ / Моисе́йский жезл,
крестообра́зно порази́в / и раздели́в мо́ре, / Изра́иля
же беглеца́, пешехо́дца спасе́, / песнь Бо́гови воспева́юща.</p>

<p class="MsoNormal" id="n6060"><span style="color:red" id="n6061">У́</span>мная Безпло́тных чино́в
ли́ки / пе́сньми, я́ко служи́тели Боже́ственныя,
прииди́те, восхва́лим, лик совоку́пльше, / о на́шем спасе́нии
непреста́нно моля́щияся и о покая́нии на́шем сра́дующияся.</p>

<p class="MsoNormal" id="n6062"><span style="color:red" id="n6063">И́</span>же А́нгелов
началовожди́, и предъизбра́ннии, и чинонача́льницы све́тлии,
/ Безпло́тныя умы́ днесь воздви́жут к наверше́нию пра́здника
све́тлыя их па́мяти, / с ни́миже ку́пно ра́дуются
челове́цы, пе́ние Тро́ице принося́ще.</p>

<p class="MsoNormal" id="n6064"><span style="color:red" id="n6065">Д</span>а возвесели́мся со А́нгелы
днесь, челове́цы, духо́вне в ра́дости: / Гаврии́л бо па́ки
ны́не благовеству́ет Це́рквей соедине́ние / и низложе́ние
вся́кия проти́вныя е́реси / в па́мяти Архистрати́гов.</p>

<p class="MsoNormal" id="n6066"><span style="color:red" id="n6067">Богородичен:</span> Ражда́еши
су́щее па́че естества́, Пречи́стая, / в Тебе́ все́льшееся
О́тчее Сло́во Ду́хом Святы́м, / во дву у́бо естества́х
и хоте́ниих су́ща, / во Ипоста́си же непрело́жно еди́ней,
/ Ея́же и зрак целу́ем.</p>

<p class="MsoNormal" id="n6068"><span style="color:red" id="n6069">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n6070">Песнь 3.</h3>

<p class="MsoNormal" id="n6071"><span style="color:red" id="n6072">Ирмос:</span> Страх Твой, Го́споди,
/ всади́ в сердца́ раб Твои́х / и бу́ди нам утвержде́ние,
/ Тя во и́стине призыва́ющих.</p>

<p class="MsoNormal" id="n6073"><span style="color:red" id="n6074">К</span>ре́постию поста́вил
еси́, Безсме́ртне, си́льныя, / соверша́ющия всесвяту́ю
Твою́ во́лю, / Тебе́ в вы́шних всегда́ предстоя́щия.</p>

<p class="MsoNormal" id="n6075"><span style="color:red" id="n6076">Т</span>аи́нники Твоего́
вочелове́чения и честна́го воста́ния, / А́нгельския
чинонача́льники, Христе́, за ны приими́ моля́щияся.</p>

<p class="MsoNormal" id="n6077"><span style="color:red" id="n6078">А́</span>нгелы приста́вил еси́
храни́тели челове́ком, я́ко Благоутро́бен, / служи́тели
же показа́л еси́, Христе́, спасе́ния Твои́х уго́дников.</p>

<p class="MsoNormal" id="n6079"><span style="color:red" id="n6080">Богородичен:</span> Неизрече́нно
зачала́ еси́ Го́спода и Спа́са, Богоневе́сто, / избавля́ющаго
ны от лю́тых, Тя вои́стинне призыва́ющия.</p>

<p class="MsoNormal" id="n6081">&nbsp;</p>

<p class="MsoNormal" id="n6082"><span style="color:red" id="n6083">Ин. Ирмос:</span> Ты еси́ утвержде́ние
/ притека́ющих к Тебе́, Го́споди, / Ты еси́ свет омраче́нных,
/ и пое́т Тя дух мой.</p>

<p class="MsoNormal" id="n6084"><span style="color:red" id="n6085">А́</span>нгелов перве́йший
и Тро́ицы свет вторы́й / яви́лся еси́ нам, Михаи́ле
нача́льниче, / ве́рно благохва́лящим тя.</p>

<p class="MsoNormal" id="n6086"><span style="color:red" id="n6087">З</span>аре́ю Боже́ственныя
благода́ти Гаврии́л ве́рно испо́лни всю зе́млю, / Бо́жие
пропове́дав в пло́ти прише́ствие.</p>

<p class="MsoNormal" id="n6088"><span style="color:red" id="n6089">С</span>опру́г приснопева́емый
и светоза́рная дво́ице невеще́ственная, све́ты Бо́жия,
/ ве́рно соверша́ющия ва́шу па́мять покажи́те.</p>

<p class="MsoNormal" id="n6090"><span style="color:red" id="n6091">Богородичен:</span> Воспе́ Иса́ия
Твое́, е́же па́че ума́, Чи́стая, рождество́, / пою́
и аз, да о́наго получу́ очище́ния.</p>

<p class="MsoNormal" id="n6092"><span style="color:red" id="n6093">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n6094">Седален, глас 8.<br id="n6095">
Подобен: Повеле́нное:</h3>

<p class="MsoNormal" id="n6096"><span style="color:red" id="n6097">Н</span>ебе́сных нача́льницы
и первостоя́телие высокопресто́льных и стра́шных, /
Боже́ственныя сла́вы, Михаи́ле и Гаврии́ле Архистрати́зи,
/ А́нгелов чинонача́льницы, со все́ми Безпло́тными, / о
служи́телие Влады́чни! / О ми́ре непреста́нно моля́щеся,
/ испроси́те оставле́ние прегреше́нных на́ми, / и ми́лость,
и благода́ть обрести́ в день су́дный. <span style="color:red" id="n6098">[Дважды.]</span></p>

<p class="MsoNormal" id="n6099"><span style="color:red" id="n6100">Слава, и ныне, Богородичен:</span> Богоблагода́тная,
Чи́стая, Благослове́нная, / благоутро́бия ра́ди щедро́т
из Тебе́ Ро́ждшагося / с вы́шними Си́лами, и Арха́нгелы,
и все́ми Безпло́тными моли́ непреста́нно / пода́ти нам
пре́жде конца́ ми́лостивно проще́ние грехо́в / и жития́
исправле́ние, я́ко да обря́щем ми́лость.</p>

<h3 id="n6101">Песнь 4.</h3>

<p class="MsoNormal" id="n6102"><span style="color:red" id="n6103">Ирмос:</span> Всел еси́ на ко́ни,
апо́столы Твоя́, Го́споди, / и прия́л еси́ рука́ма
Твои́ма узды́ их, / и спасе́ние быстъ ежде́ние Твое́ /
ве́рно пою́щим: / сла́ва си́ле Твое́й, Го́споди.</p>

<p class="MsoNormal" id="n6104"><span style="color:red" id="n6105">В</span>сел еси́ на А́нгелы,
я́коже на ко́ни, Человеколю́бче, / и прия́л еси́ руко́ю
Твое́ю брозды́ их, / и спасе́ние бысть ежде́ние Твое́ непреста́нно
вопию́щим: / сла́ва си́ле Твое́й, Го́споди.</p>

<p class="MsoNormal" id="n6106"><span style="color:red" id="n6107">П</span>окрыва́ет А́нгелы
доброде́тель Твоя́, Человеколю́бче, / и земли́ исполня́ет
концы́ Твоего́ сла́внаго, Безнача́льне, Боже́ственнаго
хвале́ния, / с ни́ми Тебе́ вопию́щи: / сла́ва си́ле
Твое́й, Го́споди.</p>

<p class="MsoNormal" id="n6108"><span style="color:red" id="n6109">И</span>зше́л еси́, Ще́дре,
на спасе́ние люде́й Твои́х, Христе́, / созыва́еши же
дру́ги, Си́лы Твоя́, / и весе́лие бысть прише́ствие Твое́
ве́рно Тебе́ вопию́щим: / сла́ва си́ле Твое́й, Го́споди.</p>

<p class="MsoNormal" id="n6110"><span style="color:red" id="n6111">Богородичен:</span> Де́ва и Ма́ти
преесте́ственно яви́лася еси́, Всечи́стая, / я́ко Бо́га,
Того́жде и Челове́ка Христа́, ро́ждшая. / Ему́же со
стра́хом вопию́т А́нгельстии чи́ни: / сла́ва си́ле
Твое́й, Го́споди.</p>

<p class="MsoNormal" id="n6112">&nbsp;</p>

<p class="MsoNormal" id="n6113"><span style="color:red" id="n6114">Ин. Ирмос:</span> Ты моя́ кре́пость,
Го́споди, / Ты моя́ и си́ла, / Ты мой Бог, Ты мое́ ра́дование,
/ не оста́вль не́дра О́тча / и на́шу нищету́ посети́в.
/ Тем с проро́ком Авваку́мом зову́ Ти: / си́ле Твое́й сла́ва,
Человеколю́бче.</p>

<p class="MsoNormal" id="n6115"><span style="color:red" id="n6116">В</span>о Иерихо́не яви́ся
си́лы Госпо́дни Архистрати́г вою́ющему дре́вле Иису́су
Нави́ну, / победотворя́ и побо́рствуя, Михаи́л вели́кий,
Безпло́тных нача́льник сый, / от него́же прие́м си́лу,
слуга́ Госпо́день, / копие́м плени́в, ят сопоста́ты.</p>

<p class="MsoNormal" id="n6117"><span style="color:red" id="n6118">Н</span>ача́льник не́когда
Безпло́тных сил яви́ся, нося́ ча́да благове́щения, / Заха́рии
иере́ю Гаврии́л вели́кий и Боже́ственный и́стинно Арха́нгел,
/ те́мже глас Словесе́ роди́выйся Иоа́нн отцу́ своему́
глас проглаго́лания отдае́т.</p>

<p class="MsoNormal" id="n6119"><span style="color:red" id="n6120">Р</span>а́дуются ра́достию
вси концы́ земни́и днесь, / честну́ю па́мять пра́зднующе
Арха́нгелов Твои́х, Бо́же, / Михаи́ла Боже́ственнаго и
Гаврии́ла Богому́драго; / сра́дуется же ку́пно и весь А́нгельский
чин, / я́ко сохраня́ется мир покро́вом их.</p>

<p class="MsoNormal" id="n6121"><span style="color:red" id="n6122">Богородичен:</span> Еди́на Чи́стая
пребыла́ еси́ и по рождестве́, / еди́на то́кмо яви́лася
еси́ Безму́жная, млеко́м пита́ющая Сло́во О́тчее
и́стинное, / Ду́хом Святы́м прие́мшее ра́бий зрак по
нам, Де́во Богоро́дице, / Его́же, Боже́ственное чту́ще
зра́ка подо́бие, почита́ем.</p>

<p class="MsoNormal" id="n6123"><span style="color:red" id="n6124">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n6125">Песнь 5.</h3>

<p class="MsoNormal" id="n6126"><span style="color:red" id="n6127">Ирмос:</span> От но́щи неве́дения
/ по душелови́тельному пути́ при́сно блудя́щаго, / све́том
ра́зума Твоего́, Го́споди, преднаставля́я мя, / на стезю́
за́поведей Твои́х напра́ви.</p>

<p class="MsoNormal" id="n6128"><span style="color:red" id="n6129">Н</span>евозвра́тным жела́нием
при́сно к высоте́, / к Тебе́, Христе́, носи́ми, кра́йнейшему
всех жела́ний, / А́нгельския си́лы непреста́нно Тя сла́вят.</p>

<p class="MsoNormal" id="n6130"><span style="color:red" id="n6131">Т</span>ы у́мныя по существу́,
нетле́нныя благода́тию Твое́ю, Христе́, / устрои́л еси́
песнопе́вцы Твоего́ вели́чества, / А́нгелы Твоя́ по о́бразу
соде́лав, Непостижи́ме.</p>

<p class="MsoNormal" id="n6132"><span style="color:red" id="n6133">Т</span>ы непрекло́нны на го́ршее
к Тебе́ приближе́нием, Христе́, / сохрани́л еси́ Твоя́
слуги́, / исто́чник бо бла́гости Ты еси́, / благотвори́ши
досто́йно Тебе́ служа́щия.</p>

<p class="MsoNormal" id="n6134"><span style="color:red" id="n6135">Богородичен:</span> Умерщвле́нную
мою́ ду́шу страстьми́ ме́рзкими, Всенепоро́чная, оживи́,
/ жи́зни Храни́теля ро́ждшая, / и к стези́ ве́чней, и
блаже́нней жи́зни упра́ви.</p>

<p class="MsoNormal" id="n6136">&nbsp;</p>

<p class="MsoNormal" id="n6137"><span style="color:red" id="n6138">Ирмос:</span> Вску́ю мя отри́нул
еси́ / от лица́ Твоего́, Све́те Незаходи́мый, / и покры́ла
мя есть чужда́я тьма, окая́ннаго, / но обрати́ мя и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n6139"><span style="color:red" id="n6140">Н</span>епокаря́ющуся дре́вле
Бо́жиим неизрече́нным / и Боже́ственным чудесе́м Валаа́му
волхву́, / на распу́тии А́нгел, ослу́ яви́вся, стра́шно
обличи́ / и, слове́сно живо́тное показа́в, естества́
премени́ позна́ние.</p>

<p class="MsoNormal" id="n6141"><span style="color:red" id="n6142">Я́</span>ту бы́вшу Петру́
и в темни́це пребыва́ющу, / А́нгел яви́ся Бо́жий, от
рук И́родовых, и уз, и сме́рти избавля́я. / Те́мже, прииди́те
вси, я́ко душ храни́телю Боже́ственныя, / му́дрыя Арха́нгелы
да почти́м.</p>

<p class="MsoNormal" id="n6143"><span style="color:red" id="n6144">Б</span>ра́ней крамолы́, А́нгели,
Арха́нгели, Боже́ственныя си́лы Бо́жия, / и церко́вныя
е́реси, и вся собла́зны ва́шими разреши́те к Бо́гу при́сными
мольба́ми / и нас в ми́ре соблюди́те.</p>

<p class="MsoNormal" id="n6145"><span style="color:red" id="n6146">Богородичен:</span> Во дву существа́х
Еди́наго Тя ве́мы, Бо́га тва́ри, / де́йствы обе́ма
и хоте́нии су́ща несли́тна, Сы́на Бо́жия, от Жены́
плоть прии́мша, / Ея́же о́браз почита́ем на дщи́цах.</p>

<p class="MsoNormal" id="n6147"><span style="color:red" id="n6148">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n6149">Песнь 6.</h3>

<p class="MsoNormal" id="n6150"><span style="color:red" id="n6151">Ирмос:</span> Ио́ну в
ки́те, Го́споди, / еди́наго всели́л еси́, / мене́
же, свя́заннаго мре́жами вра́жиями, / я́ко от тли
о́наго, спаси́.</p>

<p class="MsoNormal" id="n6152"><span style="color:red" id="n6153">Б</span>оголе́пне от не су́щих,
Го́споди, / сло́вом Твои́м приве́л еси́ существа́
Небе́сных безсме́ртных во́инств, / светови́дны ты́я
соде́ловая.</p>

<p class="MsoNormal" id="n6154"><span style="color:red" id="n6155">Т</span>аи́нницы честни́и Бо́жия
хвале́ния бы́сте, Безпло́тнии, / гра́ждане Небе́сныя и
Боже́ственныя и́стинно ски́нии, / Творцу́ досто́йно
служа́ще.</p>

<p class="MsoNormal" id="n6156"><span style="color:red" id="n6157">Б</span>езпло́тных чи́ни у́мнии
/ Тя, Сы́не Бо́жий пребезнача́льный, хва́лят непреста́нно
/ и славосло́вят, я́ко Творца́ и Созда́теля вся́ческих.</p>

<p class="MsoNormal" id="n6158"><span style="color:red" id="n6159">Богородичен:</span> Со Отце́м в
вы́шних, Пречи́стая, безнача́льне седя́щаго, / на объя́тиих
Твои́х восклони́ти сподо́билася еси́: / Его́же нам
пода́ждь, Чи́стая, рабо́м Твои́м, Ми́лостива.</p>

<p class="MsoNormal" id="n6160">&nbsp;</p>

<p class="MsoNormal" id="n6161"><span style="color:red" id="n6162">Ин. Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся, / к Тебе́ бо возопи́х, и услы́ши мя, / Бо́же спасе́ния
моего́.</p>

<p class="MsoNormal" id="n6163"><span style="color:red" id="n6164">Я́</span>ко огнь, и пла́мень,
и свет, Безпло́тныя су́щия, / от веще́ственныя тли умо́м
восперя́еми, / бре́нными устна́ми невеще́ственныя со стра́хом
пе́сньми да почти́м.</p>

<p class="MsoNormal" id="n6165"><span style="color:red" id="n6166">У</span>мертви́те страсте́й
бу́ри, Арха́нгели, / и утиши́те с ни́ми возмуще́ния
вся на ве́ру, / святи́и Тро́ицы су́ще огнезра́чнии Архистрати́зи.</p>

<p class="MsoNormal" id="n6167"><span style="color:red" id="n6168">А</span>рха́нгели Бо́жии, Безпло́тных
нача́льницы, / предста́тельством ва́шим от вся́кия е́реси
нас сохрани́те, / Михаи́ле нача́льниче и Гаврии́ле, Архистрати́зи.</p>

<p class="MsoNormal" id="n6169"><span style="color:red" id="n6170">Богородичен:</span> Из утро́бы яви́лся
еси́ во́лею, от Неискусому́жныя воплоща́емь, / безпло́тен
сый, я́ко Бог, Христе́, / плотоно́сец же, я́ко Человек был еси́.
/ Его́же подо́бия, ве́рнии, вид почита́ем.</p>

<p class="MsoNormal" id="n6171"><span style="color:red" id="n6172">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n6173">Кондак, глас 2:</h3>

<p class="MsoNormal" id="n6174"><span style="color:red" id="n6175">А</span>рхистрати́зи Бо́жии,
/ служи́телие Боже́ственныя сла́вы, / А́нгелов нача́льницы
и челове́ков наста́вницы, / поле́зное нам проси́те и ве́лию
ми́лость, / я́ко Безпло́тных Архистрати́зи.</p>

<p class="MsoNormal" id="n6176"><span style="color:red" id="n6177">Икос:</span> Рекл еси́, Человеколю́бче,
в писа́ниих Твои́х / мно́жеству ра́доватися А́нгелов
на Небеси́ / о челове́це еди́ном ка́ющемся, Безсме́ртне.
/ Те́мже мы, и́же в беззако́ниих, Безгре́шне, / еди́не
Сердцеве́дче, / Тя моли́ти всегда́ дерза́ем, я́ко
Благоутро́бнаго, / уще́дрити, и низпосла́ти недосто́йным
умиле́ние, Влады́ко, / подая́й нам проще́ние: / о всех бо
нас мо́лятся Тебе́ Безпло́тных Архистрати́зи.</p>

<h3 id="n6178">Песнь 7.</h3>

<p class="MsoNormal" id="n6179"><span style="color:red" id="n6180">Ирмос:</span> О́троцы евре́йстии
в пещи́ / попра́ша пла́мень дерзнове́нно / и на ро́су огнь
преложи́ша, вопию́ще: / благослове́н еси́, Го́споди Бо́же,
во ве́ки.</p>

<p class="MsoNormal" id="n6181"><span style="color:red" id="n6182">С</span>ве́ты яви́л еси́,
Ще́дре, А́нгелов Твои́х невеще́ственное существо́, / неизрече́ннаго
све́та исполня́еми непреста́нно, / благослове́н еси́,
зову́щия, Бо́же, во ве́ки.</p>

<p class="MsoNormal" id="n6183"><span style="color:red" id="n6184">Е</span>му́же предстоя́т непреста́нно
служа́ще тьмы А́нгелов, / ли́ца же зре́ти не терпя́т
зре́ния, / благослове́н еси́, зову́ще, Го́споди Бо́же,
во ве́ки.</p>

<p class="MsoNormal" id="n6185"><span style="color:red" id="n6186">С</span>ло́вом Твои́м
Ипоста́сным А́нгельское естество́ соде́лал еси́, / освяти́в
же Боже́ственным Ду́хом, / Тро́ицу Богосло́вити научи́л
еси́, Бо́же, во ве́ки.</p>

<p class="MsoNormal" id="n6187"><span style="color:red" id="n6188">Троичен:</span> Три у́бо у́мствующе
Ипоста́си, неопи́санное сла́вим Существо́, / Отца́, Сло́ва
со Ду́хом, вопию́ще: / благослове́н еси́, Го́споди Бо́же,
во ве́ки.</p>

<p class="MsoNormal" id="n6189">&nbsp;</p>

<p class="MsoNormal" id="n6190"><span style="color:red" id="n6191">Ин. Ирмос:</span> От Иуде́и доше́дше,
о́троцы / в Вавило́не иногда́ / ве́рою Тро́ическою пла́мень
пе́щный попра́ша, пою́ще: / отце́в Бо́же, благослове́н
еси́.</p>

<p class="MsoNormal" id="n6192"><span style="color:red" id="n6193">С</span> ли́ки Безпло́тных
и челове́ческий род, / прииди́те, поклони́мся в благознамени́тый
день сей, / па́мять соверша́юще му́дрых Арха́нгелов Христо́вых,
/ Свят, Свят, Свят, пою́ще, Бо́же оте́ц на́ших.</p>

<p class="MsoNormal" id="n6194"><span style="color:red" id="n6195">Я́</span>ко страннолюби́вии
дре́вле, Авраа́м Богови́дец и Лот сла́вный, учреди́ша А́нгелы,
/ и обрето́ша обще́ние со А́нгелы, зову́ще: / Свят, Свят,
Свят еси́, Бо́же оте́ц на́ших.</p>

<p class="MsoNormal" id="n6196"><span style="color:red" id="n6197">М</span>ано́ю до́блественному
и Тови́ту прему́дрому яви́шася А́нгели, / воздаю́ще
натрижне́ния жития́ по досто́инству; / и отроко́в А́нгел
угаси́ пла́мень иногда́, / в пещи́ о́гненней су́щих.</p>

<p class="MsoNormal" id="n6198"><span style="color:red" id="n6199">Богородичен:</span> Все на́ше
по существу́ от Де́вы поне́сл еси́, кроме́ измене́ния,
Иису́се, / естествы́ сугу́ба, но еди́наго Ипоста́сию, оте́чески
Тя пропове́дуем, / Его́же и вид ве́рно почита́ем, изобразу́юще.</p>

<p class="MsoNormal" id="n6200"><span style="color:red" id="n6201">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n6202">Песнь 8.</h3>

<p class="MsoNormal" id="n6203"><span style="color:red" id="n6204">Ирмос:</span> На горе́ святе́й
просла́вльшася, / и в купине́ огне́м / Присноде́вы Моисе́ови
та́йну я́вльшаго, / Го́спода по́йте / и превозноси́те во
вся ве́ки.</p>

<p class="MsoNormal" id="n6205"><span style="color:red" id="n6206">А́</span>нгельскому поревну́ем
житию́, и мы́сли впери́м к высоте́, / и с ни́ми невеще́ственно
воспои́м Го́спода, / пою́ще и превознося́ще во вся ве́ки.</p>

<p class="MsoNormal" id="n6207"><span style="color:red" id="n6208">Л</span>ико́вственницы ликова́ния
Небе́снии, / Престо́л обстоя́ще сла́вы, / о́крест Бо́га
же всегда́ обраща́ющеся, / А́нгели пою́т и превозно́сят
Его́ во вся ве́ки.</p>

<p class="MsoNormal" id="n6209"><span style="color:red" id="n6210">Н</span>евеще́ственнаго огня́
творя́щей пла́мень, / на высоте́ непреста́нно служа́щия,
и А́нгелы ду́хи явля́ющей, / Тро́ице покланя́емся и
славосло́вим во вся ве́ки.</p>

<p class="MsoNormal" id="n6211"><span style="color:red" id="n6212">Богородичен:</span> Ему́же на
Небеси́ предстоя́т с тре́петом тьмы А́нгел и Арха́нгел,
/ Того́ на объя́тиих носи́ти сподо́билася еси́, Богоро́дице,
/ моли́ спасти́ся славосло́вящим Его́ во вся ве́ки.</p>

<p class="MsoNormal" id="n6213">&nbsp;</p>

<p class="MsoNormal" id="n6214"><span style="color:red" id="n6215">Ин. Ирмос:</span> Седмери́цею пещь
/ халде́йский мучи́тель / Богочести́вым неи́стовно разжже́,
/ си́лою же лу́чшею спасе́ны сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n6216"><span style="color:red" id="n6217">Н</span>ача́льник А́нгелов
бысть Михаи́л Арха́нгел, / но сла́вится с ним светле́е таи́нник
благода́ти и Де́вы обручи́тель честны́й, / воево́да Безпло́тных,
досто́йно ра́дость предвозвеща́я, Гаврии́л, вопию́щим:
/ лю́дие, превозноси́те Христа́ во вся ве́ки.</p>

<p class="MsoNormal" id="n6218"><span style="color:red" id="n6219">А́</span>нгельския чи́ны в
разли́чном зра́це уви́дев, / Иезеки́иль, предсказу́я
пропове́даше: / в ни́хже шестокри́льнии Серафи́ми предстоя́ху,
/ и Херуви́ми многоочи́тии окружа́ху, / с ни́миже Арха́нгелы
пресве́тлыя зря́ше, / Христа́ славосло́вящия во вся ве́ки.</p>

<p class="MsoNormal" id="n6220"><span style="color:red" id="n6221">Я́</span>ко стра́шно прише́ствие
втора́го седа́лища Твоего́ явленнотворя́, / Дании́л
предглаго́лаше: / я́ко престо́ли поста́вишася, и Ве́тхий
седя́ше, и тьмы А́нгелов ввожда́ше, / со стра́хом предстоя́щия
и гла́сы немо́лчными вопию́щия Тро́ице во вся ве́ки.</p>

<p class="MsoNormal" id="n6222"><span style="color:red" id="n6223">Богородичен:</span> Отцу́ и Ду́ху
Единосу́щное, Сло́во во́лею яви́ся, / и нам, из Де́вы,
сообра́зен, / не смеси́в в друг дру́га, я́же стра́шнаго
соедине́ния: / Еди́н бо и То́йжде во обои́х показу́ется,
/ в дву существа́х и Еди́ной Ипоста́си. / Его́же ны́не
подо́бия о́бразу покланя́емся.</p>

<p class="MsoNormal" id="n6224"><span style="color:red" id="n6225">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n6226">Песнь 9.</h3>

<p class="MsoNormal" id="n6227"><span style="color:red" id="n6228">Ирмос:</span> Уста́вы прешла́
еси́ естества́, / Соде́теля заче́нши и Го́спода, / и дверь
спасе́ния ми́рови была́ еси́. / Тем Тя, Богоро́дице, /
непреста́нно велича́ем.</p>

<p class="MsoNormal" id="n6229"><span style="color:red" id="n6230">Т</span>я, неизрече́нно соедини́вшаго
небе́сным, Христе́, земна́я / и еди́ну Це́рковь
соверши́вша А́нгелов и челове́ков, / непреста́нно велича́ем.</p>

<p class="MsoNormal" id="n6231"><span style="color:red" id="n6232">А́</span>нгели же и Арха́нгели,
/ Престо́ли, Вла́сти и Госпо́дьства, / Нача́ла же и Си́лы,
Херуви́ми и Серафи́ми, / с Богоро́дицею о ми́ре моли́теся.</p>

<p class="MsoNormal" id="n6233"><span style="color:red" id="n6234">В</span>сех предста́телие
показу́ющиися, Михаи́л с Гаврии́лом, / посети́те от любве́
чту́щия всепра́зднственную па́мять ва́шу и ве́рно
воспева́ющия: / спаса́йте от вся́каго обстоя́ния.</p>

<p class="MsoNormal" id="n6235"><span style="color:red" id="n6236">Богородичен:</span> Ра́дуйся,
свята́я Богоневе́сто! / Ра́дуйся, Свет ми́ру ро́ждшая
ве́рным! / Ра́дуйся, стено́ и покро́ве всех нас: /
Бо́га, я́ко Благоде́теля, за ны непреста́нно моли́.</p>

<p class="MsoNormal" id="n6237">&nbsp;</p>

<p class="MsoNormal" id="n6238"><span style="color:red" id="n6239">Ин. Ирмос:</span> Вои́стинну Богоро́дицу,
/ Тя испове́дуем, / спасе́ннии Тобо́ю, Де́во Чи́стая,
/ с Безпло́тными ли́ки Тя велича́юще.</p>

<p class="MsoNormal" id="n6240"><span style="color:red" id="n6241">Н</span>еду́гующих, и пла́вающих,
и су́щих в ну́ждах / ко спасе́нию побо́рницы яви́стеся,
/ Безпло́тных пе́рвии, Михаи́ле и Гаврии́ле.</p>

<p class="MsoNormal" id="n6242"><span style="color:red" id="n6243">С</span>ил и Престо́лов Боже́ственных
слико́вственник, / я́ко Воево́да А́нгельский и таи́нник
Бо́жий, / о нас Спа́су, Гаврии́ле, моли́ся.</p>

<p class="MsoNormal" id="n6244"><span style="color:red" id="n6245">Я́</span>ко храни́телие ми́ра
и Це́ркве / и чинонача́льницы Вы́шних сил, / о нас Спа́са
умоли́те.</p>

<p class="MsoNormal" id="n6246"><span style="color:red" id="n6247">Богородичен:</span> Согла́сно, Богоро́дице,
Тя славосло́вим, / я́ко от страсте́й и бед спаса́еши ны / и
на́ша моле́ния во благи́х исполня́еши.</p>

<p class="MsoNormal" id="n6248"><span style="color:red" id="n6249">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n6250">Светилен.<br id="n6251">
Подобен: Ду́хом во святи́лищи:</h3>

<p class="MsoNormal" id="n6252"><span style="color:red" id="n6253">О́</span>гненных, Архистрати́же,
слуг предста́тельство от Отца́ прия́л еси́, Михаи́ле,
светов, / тем и сия́ние Того́ сла́вы сия́ющее и́маши, /
окру́г пречи́стаго Престо́ла ты предстоя́, / я́ко пе́рвый
Невеще́ственных чино́в.</p>

<h4 id="n6254">Слава. Подобен: Со ученики́:</h4>

<p class="MsoNormal" id="n6255"><span style="color:red" id="n6256">Н</span>евеще́ственных Сил, Арха́нгел
и А́нгел, / Госпо́дьств и Престо́л, и Нача́л предста́тель
пред Бо́гом постоя́нный, / Архистрати́же Боже́ственне, Михаи́ле
пресла́вне, / нестерпи́мому бо Престо́лу предстоя́й, / покры́й,
соблюди́, сохрани́ и спаси́ вся ве́рою тя почита́ющия,
/ мирска́го предста́теля.</p>

<p class="MsoNormal" id="n6257"><span style="color:red" id="n6258">И ныне, Богородичен:</span> Честне́йшая
еси́ Херуви́м сла́вных и Серафи́м, Всепе́тая, / стра́шных
без сравне́ния сла́внейшая / и всех святы́х А́нгел святе́йшая,
Пречи́стая: / Зижди́теля бо всех пло́тски неизрече́нно
родила́ еси́, Богоро́дице. / Его́же моли́ рабо́м Твои́м
разреше́ние дарова́ти прегреше́ний.</p>

<h3 id="n6259">На хвалитех стихиры на 4, глас 1.<br id="n6260">
Подобен: Небе́сных чино́в:</h3>

<p class="MsoNormal" id="n6261"><span style="color:red" id="n6262">Н</span>ебе́сных чино́в я́ко
преднача́льника / и су́щих на земли́ челове́ков кре́пкаго
тя предста́теля, / храни́теля же и изба́вителя / воспева́ем
ве́рно, Михаи́ле Архистрати́же, / моля́щеся вся́кия
тлетво́рныя боле́зни нас изба́вити.</p>

<p class="MsoNormal" id="n6263"><span style="color:red" id="n6264">Ч</span>инонача́льник сый го́рних
Боже́ственных сил / днесь созыва́ет челове́ческия ли́ки / еди́н
со А́нгелы све́тлый пра́здник соста́вити / собо́ра их
Боже́ственнаго / и ку́пно песнь Бо́гу воспе́ти трисвяту́ю.</p>

<p class="MsoNormal" id="n6265"><span style="color:red" id="n6266">П</span>од кров Боже́ственных
ны крил твои́х прибега́ющия ве́рою, / Михаи́ле, Боже́ственный
у́ме, / соблюда́й и покрыва́й чрез все житие́. / И в час, Арха́нгеле,
сме́ртный, стра́шный / ты предста́ни помо́щник всем нам
благоприе́мнейший.</p>

<p class="MsoNormal" id="n6267"><span style="color:red" id="n6268">Глас 4. Ефрема Карийскаго:</span> Трисо́лнечныя
лучи́, / Боже́ственным Све́том осиява́еми, Архистрати́зи,
/ невеще́ственных озаря́ете чинонача́лия, / я́коже свет,
белообра́зне показу́ющеся в вы́шних, / огнь облиста́ете в
ми́ре непристу́пнаго Божества́. / Тем и трисвяту́ю песнь
пла́менными устна́ми непреста́нно пое́те: / Свят, Свят,
Свят еси́, Бо́же наш, сла́ва Тебе́.</p>

<p class="MsoNormal" id="n6269"><span style="color:red" id="n6270">Слава, глас 5:</span> Иде́же
осеня́ет благода́ть твоя́, Арха́нгеле, / отту́ду диа́воля
прого́нится си́ла, / не терпи́т бо све́та твоего́ ви́дети
спады́й денни́ца. / Тем мо́лим тя, / огнено́сныя его́
стре́лы, я́же на ны дви́жимыя, / угаси́ хода́тайством твои́м,
/ избавля́я нас от собла́знов его́, / достохва́льный Михаи́ле
Архистрати́же.</p>

<p class="MsoNormal" id="n6271"><span style="color:red" id="n6272">И ныне, Богородичен:</span> Блажи́м
Тя, Богоро́дице Де́во, / и сла́вим Тя, ве́рнии, по до́лгу,
/ град непоколеби́мый, сте́ну необори́мую, / тве́рдую предста́тельницу
/ и прибе́жище душ на́ших.</p>

<p class="MsoNormal" id="n6273"><span style="color:red" id="n6274">Славословие вели́кое, и отпуст.</span></p>

<h2 id="n6275"><a name="_НА_ЛИТУРГИИ_33" id="n6276"></a>НА ЛИТУРГИИ</h2>

<p class="MsoNormal" id="n6277"><span style="color:red" id="n6278">Блаженна 1-го канона, песнь 3-я на
4, и 2-го, песнь 6-я на 4.</span></p>

<h3 id="n6279">Тропарь Безплотных, глас 4:</h3>

<p class="MsoNormal" id="n6280"><span style="color:red" id="n6281">Н</span>ебе́сных во́инств Архистрати́зи,
/ мо́лим вас при́сно мы, недосто́йнии, / да ва́шими моли́твами
оградите́ нас / кро́вом крил невеще́ственныя ва́шея сла́вы,
/ сохраня́юще ны, припа́дающия приле́жно и вопию́щия: / от
бед изба́вите ны, / я́ко чинонача́льницы Вы́шних сил.</p>

<h4 id="n6282">Кондак Безплотных, глас 2:</h4>

<p class="MsoNormal" id="n6283"><span style="color:red" id="n6284">А</span>рхистрати́зи Бо́жии,
/ служи́телие Боже́ственныя сла́вы, / А́нгелов нача́льницы
и челове́ков наста́вницы, / поле́зное нам проси́те и ве́лию
ми́лость, / я́ко Безпло́тных Архистрати́зи.</p>

<h3 id="n6285">Прокимен, глас 4:</h3>

<p class="MsoNormal" id="n6286"><span style="color:red" id="n6287">Т</span>воря́й А́нгелы Своя́
ду́хи / и слуги́ Своя́ пла́мень о́гненный. <span style="color:red" id="n6288">Стих:</span> Благослови, душе моя́, Го́спода, Го́споди
Бо́же мой, возвеличился еси́ зело.</p>

<h3 id="n6289">Апостол ко Евреем, зачало 305.</h3>

<p class="MsoNormal" id="n6290"><span style="color:red" id="n6291">Б</span>ра́тие, а́ще глаго́ланное
А́нгелы сло́во бысть изве́стно, и вся́ко преступле́ние
и ослуша́ние пра́ведное прия́т мздовоздая́ние, ка́ко
мы убежи́м о толи́цем неради́вше спасе́нии, е́же зача́ло
прие́мше глаго́латися от Го́спода, слы́шавшими в нас
извести́ся, сосвиде́тельствующу Бо́гу зна́меньми же и
чудесы́, и разли́чными си́лами, и Ду́ха Свята́го
разделе́ньми, по Свое́й Ему́ во́ли? Не А́нгелом бо
покори́ Бог вселе́нную гряду́щую, о не́йже глаго́лем. Засвиде́тельствова
же не́где не́кто, глаго́ля: что есть челове́к, я́ко по́мниши
его́? Или́ сын челове́ческий, я́ко посеща́еши и́?
Ума́лил еси́ его́ ма́лым не́чим от А́нгел: сла́вою
и че́стию венча́л еси́ его́ и поста́вил еси́ его́
над де́лы руку́ Твое́ю, вся покори́л еси́ под но́зе
его́. Внегда́ же покори́ти ему́ вся́ческая, ничто́же
оста́ви ему́ непокоре́но. Ны́не же не у ви́дим Ему́
вся́ческая покоре́на, а ума́ленаго ма́лымъ чим от А́нгел
ви́дим Иису́са, за прия́тие сме́рти сла́вою и че́стию
венча́нна, я́ко да благода́тию Бо́жиею за всех вку́сит
сме́рти. Подоба́ше бо Ему́, Его́же ра́ди вся́ческая
и И́мже вся́ческая, приве́дшу мно́ги сы́ны в сла́ву,
нача́льника спасе́ния их страда́ньми соверши́ти.</p>

<p class="MsoNormal" align="right" style="text-align:right" id="n6292"><span style="font-size:
8.0pt;color:red" id="n6293">Евр 2:2–10</span></p>

<h3 id="n6294">Аллилуиа, глас 5.</h3>

<p class="MsoNormal" id="n6295"><span style="color:red" id="n6296">Стих:</span> Хвали́те Го́спода
вси А́нгели Его́, хвали́те Его́ вся си́лы Его́. <span style="color:red" id="n6297">Стих:</span> Я́ко Той рече́ и бы́ша, Той
повеле́ и созда́шася.</p>

<h3 id="n6298">Евангелие Луки, зачало 51.</h3>

<p class="MsoNormal" id="n6299"><span style="color:red" id="n6300">Р</span>ече́ Госпо́дь Свои́м
ученико́м: слу́шаяй вас, Мене́ слу́шает, и отмета́яйся
вас, Мене́ отметается, отмета́яйся же Мене́, отмета́ется
Посла́вшаго Мя. Возврати́шася же се́дмьдесят с ра́достию, глаго́люще:
Го́споди, и бе́си повину́ются нам о и́мени Твое́м. Рече́
же им: ви́дех сатану́, я́ко мо́лнию с Небесе́ спа́дша.
Се даю́ вам власть наступа́ти на змию́, и на скорпи́ю, и на
всю си́лу вра́жию, и ничесо́же вас вреди́т. <span lang="EN-US" id="n6301">O</span>ба́че о сем не ра́дуйтеся, я́ко ду́си
вам повину́ются, ра́дуйтеся же, я́ко имена́ ва́ша напи́сана
суть на Небесе́х. В той час возра́довася ду́хом Иису́с и рече́:
испове́даю Ти ся, <span lang="EN-US" id="n6302">O</span>́тче, Го́споди небесе́
и земли́, я́ко утаи́л еси́ сия́ от прему́дрых и
разу́мных, и откры́л еси́ та младе́нцем. Ей, <span lang="EN-US" id="n6303">O</span>тче, я́ко та́ко бысть благоволе́ние пред Тобо́ю.</p>

<p class="MsoNormal" align="right" style="text-align:right" id="n6304"><span style="font-size:
8.0pt;color:red" id="n6305">Лк 10:16–21</span></p>

<h3 id="n6306">Причастен:</h3>

<p class="MsoNormal" id="n6307"><span style="color:red" id="n6308">Т</span>воря́й А́нгелы
Своя́ ду́хи / и слуги́ Своя́ пла́мень о́гненный. /
<span style="color:red" id="n6309">А</span>ллилу́иа, <span style="color:red" id="n6310">трижды.</span></p>

<p class="MsoNormal" id="n6311">&nbsp;</p>

<p class="MsoNormal" id="n6312">&nbsp;</p>

<p class="MsoNormal" id="n6313"><span style="color:red" id="n6314"><a href="#_ОГЛАВЛЕНИЕ" id="n6315"><span style="color:red" id="n6316">В оглавление.</span></a></span></p>

<p class="MsoNormal" id="n6317">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n6318"><br clear="all" style="page-break-before:always" id="n6319">
</span>

<div class="WordSection13" id="n6320">

<p class="MsoNormal" align="right" style="text-align:right" id="n6321"><span style="color:
red" id="n6322">Месяца ноября в 19-й день<a name="_Ref342232951" id="n6323"></a></span></p>

<h1 id="n6324"><a name="_СВЯТИТЕЛЯ_ФИЛАРЕТА,_МИТРОПОЛИТА" id="n6325"></a>СВЯТИТЕЛЯ ФИЛАРЕТА,<br id="n6326">
МИТРОПОЛИТА МОСКОВСКАГО<br id="n6327">
И КОЛОМЕНСКАГО, ЧУДОТВОРЦА</h1>

<p class="MsoNormal" align="center" style="text-align:center;text-indent:0in" id="n6328"><span style="font-size:8.0pt;color:red" id="n6329">Служба утверждена Священным Синодом 26
декабря 2003 г.</span></p>

<h2 id="n6330"><a name="_НА_МАЛЕЙ_ВЕЧЕРНИ_3" id="n6331"></a>НА МАЛЕЙ ВЕЧЕРНИ</h2>

<h3 id="n6332">На Го́споди, воззва́х: стихиры на 4, глас 1.<br id="n6333">
Подобен: Небе́сных чино́в:</h3>

<p class="MsoNormal" id="n6334"><span style="color:red" id="n6335">О</span>т ю́ности
приста́нища немяте́жнаго взыска́л еси́, / в
многомяте́жнем м<span lang="EN-US" id="n6336">i</span>́ре пребыва́я,
свя́те Филаре́те, / и суеты́ земны́я моли́твою
избе́гл еси́. / Во святи́телех мона́шески пожи́в, / в
мона́сех архие́ре́й изря́ден был еси́, / моли́ о
всех, любо́вию блажа́щих тя.</p>

<p class="MsoNormal" id="n6337"><span style="color:red" id="n6338">Т</span>а́йну я́вльшагося
Бо́га пропове́дуя / и свяще́нныя кни́ги изъясня́я, /
свя́те Филаре́те, / сло́вом Бо́жиим насыща́л еси́
лю́ди а́лчущия, / да позна́ют И́стину / и уразуме́ют,
я́ко благ Госпо́дь.</p>

<p class="MsoNormal" id="n6339"><span style="color:red" id="n6340">Г</span>оди́ну гне́ва
бу́дущаго о оте́честве на́шем / дарова́ тебе́
Госпо́дь предзре́ти, святи́телю Филаре́те, / сего́
ра́ди, ско́рбный плач подъе́м, / ве́ру кре́пку в
милосе́рдие Госпо́дне о Росси́и храни́л еси́, / и
ны́не у Престо́ла Бо́жия / усе́рдно мо́лишися о
спасе́нии ея́.</p>

<p class="MsoNormal" id="n6341"><span style="color:red" id="n6342">Д</span>у́хом прови́дел
еси́, святи́телю Филаре́те, / бу́дущая земли́
Росси́йския, / мра́ком объя́тая и бра́ней
испо́лненная, / и за преумноже́ние беззако́ния любве́
умале́нная, / те́мже моли́лся еси́ усе́рдно /
ве́ре Правосла́вней непоколеби́мей пребыва́ти.</p>

<p class="MsoNormal" id="n6343"><span style="color:red" id="n6344">Слава, глас 6:</span> Филаре́та
Ми́лостиваго подража́теля, / всея́ Руси́
моли́твенника, / святы́х подви́жников собесе́дника, /
сиро́т Серафи́мовых засту́пника, / ста́рцев О́птинских
покрови́теля, / скито́в и оби́телей устрои́теля, /
учи́телей учи́теля, царе́й наста́вника, / А́нгелов
слико́вника во Ца́рствии Небе́снем, / архиере́я Бо́жия
Филаре́та досточу́днаго, / прииди́те, бра́тие,
восхва́лим священноле́пно.</p>

<p class="MsoNormal" id="n6345"><span style="color:red" id="n6346">И ныне, Богородичен:</span> Богоро́дице,
Ты еси́ лоза́ и́стинная, / возрасти́вшая нам Плод живота́,
/ Тебе́ мо́лимся: / моли́ся, Влады́чице, со святы́ми
апо́столы / поми́ловати ду́ши на́ша.</p>

<h3 id="n6347">На стиховне стихиры, глас 7:</h3>

<p class="MsoNormal" id="n6348"><span style="color:red" id="n6349">П</span>реподо́бным
по́двиги твои́ми уподо́бился еси́, / чудотво́рцем
дре́вним – благода́тию, / учи́телем вселе́нским –
богому́дрием, / первосвяти́телем Моско́вским – правле́нием
пра́вым, / Филаре́те присносла́вный.</p>

<p class="MsoNormal" id="n6350"><span style="color:red" id="n6351">Стих:</span> <b id="n6352">Свяще́нницы
Твои́ облеку́тся в пра́вду, / и преподо́бнии Твои́
возра́дуются.</b></p>

<p class="MsoNormal" id="n6353"><span style="color:red" id="n6354">П</span>ростеце́м оте́ц
милосе́рдный был еси́, / па́стырем – архипа́стырь
и́стинный, / и́ноком – а́вва богому́дрый, / святи́телем
– о́браз ве́ры и благоче́стия, / Филаре́те
благоиску́сный.</p>

<p class="MsoNormal" id="n6355"><span style="color:red" id="n6356">Стих:</span> <b id="n6357">Блаже́н муж,
боя́йся Го́спода, / в за́поведех Его́ восхо́щет зело́.</b></p>

<p class="MsoNormal" id="n6358"><span style="color:red" id="n6359">П</span>ри трие́х земны́х
царе́х святи́тельствуя, / еди́ному же Царю́ Небе́сному
служи́л еси́, / сла́ву челове́ческую ни во что́же
вменя́я, / и́го Христо́во пресла́вно поне́сл
еси́, / Филаре́те неботе́чный.</p>

<p class="MsoNormal" id="n6360"><span style="color:red" id="n6361">Слава, глас 8:</span> Украше́ние
Це́ркве Христо́вы / и Росси́йских святы́х похвалу́, /
прославля́ем тя днесь, святи́телю Филаре́те, / и мо́лим
усе́рдно: / я́ко предстои́ши у Престо́ла Небе́снаго
Царя́ / и дерзнове́нное хода́тайство и́маши, / моли́
спасти́ся душа́м на́шим.</p>

<h4 id="n6362">И ныне, Богородичен, глас тойже.<br id="n6363">
Подобен: О, пресла́внаго чудесе́:</h4>

<p class="MsoNormal" id="n6364"><span style="color:red" id="n6365">О</span>, пресла́внаго
чудесе́! / Небесе́ и земли́ Цари́ца, / от святы́х
сро́дников на́ших умоля́емая, / до ны́не зе́млю
ру́сскую покрыва́ет / и ли́ка Своего́ изображе́нии
ми́лостивно обогаща́ет. / О, Влады́чице Держа́вная! / Не
преста́ни и на бу́дущее вре́мя / во утвержде́ние на
Руси́ Правосла́вия / ми́лости и чудеса́ излива́ти до
ве́ка. Ами́нь.</p>

<h3 id="n6366">Тропарь, глас 4:</h3>

<p class="MsoNormal" id="n6367"><span style="color:red" id="n6368">Д</span>у́ха Свята́го
благода́ть стяжа́в, / богому́дре святи́телю Филаре́те,
/ и́стину и пра́вду ра́зумом просвеще́нным / лю́дем
пропове́дал еси́, / мир и ми́лость се́рдцем умиле́нным
/ стра́ждущим яви́л еси́, / я́ко учи́тель ве́ры и
страж неусы́пный / па́ству росси́йскую жезло́м пра́вости
сохрани́л еси́. / Сего́ ра́ди дерзнове́ние ко
Христу́ Бо́гу име́я, / моли́ дарова́ти Це́ркви
утвержде́ние / и душа́м на́шим спасе́ние.</p>

<h2 id="n6369"><a name="_НА_ВЕЛИЦЕЙ_ВЕЧЕРНИ_8" id="n6370"></a>НА ВЕЛИЦЕЙ ВЕЧЕРНИ</h2>

<h3 id="n6371">На Го́споди, воззва́х: стихиры, глас 6:</h3>

<p class="MsoNormal" id="n6372"><span style="color:red" id="n6373">Д</span>несь благода́ть Свята́го
Ду́ха нас собра́, / с лико́м А́нгельским и собо́ром
Моско́вских святи́телей / пра́здновати па́мять
Филаре́та достохва́льнаго, / той бо мо́лит дерзнове́нно о
Це́ркви Росси́йстей, / во е́же в ми́ре и благостоя́нии
ей бы́ти / и спасти́ся душа́м на́шим.</p>

<h4 id="n6374">Ины стихиры, глас 2:</h4>

<p class="MsoNormal" id="n6375"><span style="color:red" id="n6376">А</span>рхиере́ю блаже́нне
Пе́тре, / по́двиги и моща́ми твои́ми первопресто́льный
град Москву́ освяти́вый, / прииди́ с на́ми ны́не, / да
воспои́м Филаре́та святи́теля, / и́же насле́дова ти пресла́вно
/ и яви́ся Це́ркве на́шея похвала́ и утвержде́ние.</p>

<p class="MsoNormal" id="n6377"><span style="color:red" id="n6378">Л</span>и́ки пра́зднующих
возгла́ви ны́не, святи́телю Алекси́е, / да воспои́м
Филаре́та достосла́внаго, / и́же от гро́ба твоего́
кло́бук прие́мый, / труды́ мно́гими тебе́
уподо́бися / и яви́ся Це́ркве на́шея похвала́ и
утвержде́ние.</p>

<p class="MsoNormal" id="n6379"><span style="color:red" id="n6380">О</span>т Го́спода
избра́нный / и собо́ром утвержде́нный / пасти́ наро́д
Моско́вский, / Ио́на благосла́вный / днесь славосло́вит с
на́ми / прему́дра Филаре́та, / упа́сша Це́рковь
Ру́сскую / и ей во всем сла́вна я́вльшася, / я́ко
похвала́ и утвержде́ние.</p>

<p class="MsoNormal" id="n6381"><span style="color:red" id="n6382">П</span>рему́дрость
кни́жную возлюби́вый / и собо́р святы́х ру́сских
просла́вивый, / святи́телю чу́дный Мака́рие, /
восхвали́ ны́не труды́ и по́двиги Филаре́та
богому́драго, / я́ко Це́ркве на́шея похвалу́ и утвержде́ние.</p>

<p class="MsoNormal" id="n6383"><span style="color:red" id="n6384">П</span>а́стырю до́брый
Фили́ппе, / со дерзнове́нием пред царе́м пра́вду
глаго́лавый, / возра́дуйся днесь с на́ми / торжеству́
Филаре́та богоревни́ваго, / его́же укрепля́л еси́
моли́твами твои́ми, / да я́вится Це́ркви на́шей
похвала́ и утвержде́ние.</p>

<p class="MsoNormal" id="n6385"><span style="color:red" id="n6386">П</span>е́рвый от
патриа́рхов Росси́йских, / И́ове многомоли́твенный, /
при́зри днесь на пра́зднество на́ше, / е́же твори́м в
па́мять Филаре́та, / я́ко иера́рха пречу́днаго / и
Це́ркве на́шея похвалу́ и утверждения.</p>

<p class="MsoNormal" id="n6387"><span style="color:red" id="n6388">П</span>атриа́рший по́двиг
страда́ньми увенча́вша, / Ермоге́на сла́внаго
призове́м моли́твенно, / да ку́пно с ним ина́го
печа́льника земли́ на́шея, / Филаре́та любосмире́нна
досто́йно почти́м, / я́ко Це́ркве Росси́йския
похвалу́ и утвержде́ние.</p>

<p class="MsoNormal" id="n6389"><span style="color:red" id="n6390">Слава, глас 8:</span> О
пречу́дный святи́телю Филаре́те, / а́ввы Се́ргия
учениче́ ве́рный, / Ла́вры Тро́ицкия усе́рдный
попечи́телю, / святи́теля Инноке́нтия, апо́столом
равноче́стна, покрови́телю, / преподо́бнаго Анто́ния
сотаи́нниче, / Серафи́ма досточу́днаго почита́телю / и
всех, прибега́ющих к тебе́, кре́пкий засту́пниче, /
моли́ спасти́ся душа́м на́шим.</p>

<p class="MsoNormal" id="n6391"><span style="color:red" id="n6392">И ныне, Богородичен:</span> Царь
Небе́сный / за человеколю́бие на земли́ яви́ся, / и с
челове́ки поживе́, / от Де́вы бо Чи́стыя плоть
прие́мый / и из Нея́ проше́дый с восприя́тием. / Еди́н
есть Сын, сугу́б естество́м, / но не Ипоста́сию. / Те́мже
соверше́нна Того́ Бо́га / и соверше́нна Челове́ка
вои́стину пропове́дающе, / испове́дуем Христа́ Бо́га
на́шего, / Его́же моли́, Ма́ти Безневе́стная, /
поми́ловатися душа́м на́шим.</p>

<p class="MsoNormal" id="n6393"><span style="color:red" id="n6394">Таже вход. Прокимен дне. И чтения
три.</span></p>

<h3 id="n6395">К Тимофею послания святаго апостола Павла чтение.</h3>

<p class="MsoNormal" id="n6396"><span style="color:red" id="n6397">Ч</span>а́до Тимофе́е,
вся́ко Писа́ние богодухнове́нно и поле́зно есть ко
уче́нию, ко обличе́нию, ко исправле́нию, к наказа́нию
е́же в пра́вде, да соверше́н бу́дет Бо́жий
челове́к, на вся́кое де́ло благо́е угото́ван.
Засвиде́тельствую у́бо аз пред Бо́гом и Го́сподем
на́шим Иису́с Христо́м, хотя́щим суди́ти живы́м и
ме́ртвым в явле́нии Его́ и Ца́рствии Его́. Пропове́дуй
сло́во, насто́й благовре́менне и безвре́менне,
обличи́, запрети́, умоли́ со вся́ким долготерпе́нием и
уче́нием. Бу́дет бо вре́мя, егда́ здра́ваго
уче́ния не послу́шают, но по свои́х по́хотех изберу́т
себе́ учи́тели, че́шеми слу́хом; и от и́стины слух
отвратя́т и к ба́снем уклоня́тся. Ты же трезви́ся о всем,
злопостражди́, де́ло сотвори́ благове́стника,
служе́ние твое́ изве́стно сотвори́. Аз бо уже́ жрен
быва́ю и вре́мя моего́ отше́ствия наста́.
По́двигом до́брым подвиза́хся, тече́ние сконча́х,
ве́ру соблюдо́х, про́чее у́бо соблюда́ется ми
вене́ц пра́вды, его́же возда́ст ми Госпо́дь в день он,
Пра́ведный Судия́, не то́кмо же мне, но и всем возлю́бльшим
явле́ние Его́.</p>

<p class="MsoNormal" align="right" style="text-align:right" id="n6398"><span style="font-size:
8.0pt;color:red" id="n6399">2 Тим 3:16–4:8</span></p>

<h3 id="n6400">Ко Ефесеем послания святаго апостола Павла чтение.</h3>

<p class="MsoNormal" id="n6401"><span style="color:red" id="n6402">Б</span>ра́тие,
возмога́йте во Го́споде и в держа́ве кре́пости Его́:
облецы́теся во вся ору́жия Бо́жия, я́ко возмощи́ вам
ста́ти проти́ву ко́знем диавольским, я́ко несть на́ша
брань к кро́ви и пло́ти, но к нача́лом и ко власте́м и к
миродержи́телем тьмы ве́ка сего́, к духово́м зло́бы
поднебе́сным. Сего́ ра́ди приими́те вся ору́жия Бо́жия,
да возмо́жете проти́витися в день лют и вся соде́явше
ста́ти. Ста́ните у́бо препоя́сани чресла́ ва́ша
и́стиною, и обо́лкшеся в броня́ пра́вды, и обу́вше
но́зе во угото́вание благовествова́ния ми́ра; над
все́ми же восприи́мше щит ве́ры, в не́мже возмо́жете
вся стре́лы лука́ваго разжже́нныя угаси́ти, и шлем
спасе́ния восприими́те, и меч духо́вный, и́же есть
глаго́л Бо́жий.</p>

<p class="MsoNormal" align="right" style="text-align:right" id="n6403"><span style="font-size:
8.0pt;color:red" id="n6404">Еф 6:10–17</span></p>

<h3 id="n6405">Ко Ефесеем послания святаго апостола Павла чтение.</h3>

<p class="MsoNormal" id="n6406"><span style="color:red" id="n6407">Ч</span>а́да, послу́шайте
свои́х роди́телей о Го́споде, сие́ бо есть пра́ведно.
Чти отца́ твоего́ и ма́терь, я́же есть за́поведь
пе́рвая во обетова́нии, да бла́го ти бу́дет, и бу́деши
долголе́тен на земли́. И отцы́, не раздража́йте чад
свои́х, но воспитова́йте их в наказа́нии и уче́нии
Госпо́дни. Раби́, послу́шайте госпо́дий свои́х по
пло́ти со стра́хом и тре́петом, в простоте́ се́рдца
ва́шего, я́коже и Христа́, не пред очи́ма то́чию
рабо́тающе, я́ко человекоуго́дницы, но я́коже раби́ Христо́вы,
творя́ще во́лю Бо́жию от души́, со благоразу́мием
служа́ще, я́коже Го́споду, а не я́ко челове́ком,
ве́дяще, я́ко ко́ждо, е́же а́ще сотвори́т
благо́е, сие́ прии́мет от Го́спода, а́ще раб,
а́ще свобо́дь. И госпо́дие, та́яжде твори́те к ним,
послабля́юще им преще́ния, ве́дуще, я́ко и вам саме́м
и тем Госпо́дь есть на Небесе́х, и обинове́ния лица́ несть
у Него́.</p>

<p class="MsoNormal" align="right" style="text-align:right" id="n6408"><span style="font-size:
8.0pt;color:red" id="n6409">Еф 6:1–9</span></p>

<h3 id="n6410">На литии стихиры, глас 8:</h3>

<p class="MsoNormal" id="n6411"><span style="color:red" id="n6412">О,</span> благоутро́бия Бо́жия
неизрече́ннаго, / о, человеколю́бия неизглаго́ланнаго: /
яви́ бо нам Госпо́дь святи́теля чу́дна, Филаре́та
велему́дреннаго, / моли́твенника и печа́льника, / судию́ и
прови́дца, / кни́жника и вети́ю, / чудотво́рца и
пра́ведника, / да спасу́тся вси, / и́же спасе́ния
ча́ют.</p>

<p class="MsoNormal" id="n6413"><span style="color:red" id="n6414">Я́</span>коже патриа́рхом
дре́вним иногда́, / век до́лгий дарова́ ти Госпо́дь,
святи́телю Филаре́те, / е́же о гресе́х наро́да
пла́кати, / о царе́х моли́тися, / о сла́ве оте́чества
Бо́га хвали́ти, / корми́лом церко́вным му́дро
пра́вити, / па́дших воздвиза́ти к покая́нию, / суд
пра́ведный твори́ти, / да спасу́тся вси, / и́же спасе́ния
ча́ют.</p>

<p class="MsoNormal" id="n6415"><span style="color:red" id="n6416">И́</span>же Плато́новым
многому́дрием не прельсти́выйся, / ина́го Плато́на,
архиере́я сла́вна, / учени́к яви́лся еси́,
богому́дре Филаре́те, / не суему́дрием мирски́м
просла́вився, / но смиренному́дренно Христу́ и лю́дем
послужи́л еси́, / да спасу́тся вси, / и́же спасе́ния
ча́ют.</p>

<p class="MsoNormal" id="n6417"><span style="color:red" id="n6418">Слава, глас тойже:</span> Я́ко
прее́мник апо́стольский, / во благове́стии Христо́ве
до́бре потруди́лся еси́, святи́телю, / е́же
изложи́ти сло́во Бо́жие / и писа́ния святы́х
оте́ц росси́йскою ре́чию, / удо́бь разумева́емою
людьми́ земли́ на́шея, / и пра́вила ве́ры и
благоче́стия начерта́л еси́, / ве́рным утвержде́ние
подава́яй / и заблу́ждшим путь к покая́нию указу́яй, / да
спасу́тся вси, / и́же спасе́ния ча́ют.</p>

<p class="MsoNormal" id="n6419"><span style="color:red" id="n6420">И ныне, Богородичен:</span>
Влады́чице, приими́ моли́твы раб Твои́х / и изба́ви нас
/ от вся́кия ну́жды и печа́ли.</p>

<h3 id="n6421">На стиховне стихиры, глас 2.<br id="n6422">
Подобен: До́ме Евфра́фов:</h3>

<p class="MsoNormal" id="n6423"><span style="color:red" id="n6424">С</span>осу́де избра́нный,
/ слеза́ми омы́тый, / благода́ти и ми́лости, / я́ко м<span lang="EN-US" id="n6425">v</span>́ра испо́лненный, / Филаре́те,
святи́телю прему́дрый.</p>

<p class="MsoNormal" id="n6426"><span style="color:red" id="n6427">Стих: </span><b id="n6428">Восхва́лятся
пра́веднии во сла́ве / и возра́дуются на ло́жах свои́х.</b></p>

<p class="MsoNormal" id="n6429"><span style="color:red" id="n6430">О́</span>ко у́мное
Це́ркве, / све́том и́стины / пресла́вно возсия́вшее, /
сто́лпе богомы́слия, / Филаре́те, избра́нниче
Христо́в.</p>

<p class="MsoNormal" id="n6431"><span style="color:red" id="n6432">Стих:</span> <b id="n6433">Свяще́нницы
Твои́ облеку́тся в пра́вду, / и преподо́бнии Твои́
возра́дуются.</b></p>

<p class="MsoNormal" id="n6434"><span style="color:red" id="n6435">Ц</span>аря́ Небе́снаго
архите́ктон изря́дный, / царе́й земны́х побо́рниче, /
труба́ злата́я богосло́вия, / уста́ благоче́стия, /
Филаре́те святи́телю прехва́льный.</p>

<p class="MsoNormal" id="n6436"><span style="color:red" id="n6437">Слава, глас 8:</span> Днесь
Коло́мна имени́тая, / возрасти́вшая тя, / благоче́стием
твои́м хва́лится, / днесь оби́тель Тро́ицы
Живонача́льныя, / обре́тши мо́щи твоя́, я́ко
сокро́вище пребога́тое, лику́ет, / днесь Москва́
первопресто́льная святи́тельство твое́ велича́ет, / днесь
Русь свята́я пра́зднует све́тло / честну́ю па́мять
твою́, Филаре́те, святи́телю достохва́льный.</p>

<p class="MsoNormal" id="n6438"><span style="color:red" id="n6439">И ныне, Богородичен:</span>
Безневе́стная Де́во, / я́же Бо́га неизрече́нно
заче́нши пло́тию, / Ма́ти Бо́га Вы́шняго, /
Твои́х рабо́в мольбы́ приими́, Всенепоро́чная, / всем
подаю́щи очище́ние прегреше́ний, / ны́не на́ша
моле́ния прие́млющи, / моли́ спасти́ся всем нам.</p>

<h3 id="n6440">Тропарь, глас 4:</h3>

<p class="MsoNormal" id="n6441"><span style="color:red" id="n6442">Д</span>у́ха Свята́го
благода́ть стяжа́в, / богому́дре святи́телю Филаре́те,
/ и́стину и пра́вду ра́зумом просвеще́нным / лю́дем
пропове́дал еси́, / мир и ми́лость се́рдцем умиле́нным
/ стра́ждущим яви́л еси́, / я́ко учи́тель ве́ры и
страж неусы́пный / па́ству росси́йскую жезло́м пра́вости
сохрани́л еси́. / Сего́ ра́ди дерзнове́ние ко
Христу́ Бо́гу име́я, / моли́ дарова́ти Це́ркви
утвержде́ние / и душа́м на́шим спасе́ние.</p>

<p class="MsoNormal" id="n6443"><span style="color:red" id="n6444">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h2 id="n6445"><a name="_НА_УТРЕНИ_8" id="n6446"></a>НА УТРЕНИ</h2>

<h3 id="n6447">На Бог Госпо́дь: тропарь святителя, дважды, глас 4:</h3>

<p class="MsoNormal" id="n6448"><span style="color:red" id="n6449">Д</span>у́ха Свята́го
благода́ть стяжа́в, / богому́дре святи́телю Филаре́те,
/ и́стину и пра́вду ра́зумом просвеще́нным / лю́дем
пропове́дал еси́, / мир и ми́лость се́рдцем умиле́нным
/ стра́ждущим яви́л еси́, / я́ко учи́тель ве́ры и
страж неусы́пный / па́ству росси́йскую жезло́м пра́вости
сохрани́л еси́. / Сего́ ра́ди дерзнове́ние ко
Христу́ Бо́гу име́я, / моли́ дарова́ти Це́ркви
утвержде́ние / и душа́м на́шим спасе́ние.</p>

<p class="MsoNormal" id="n6450"><span style="color:red" id="n6451">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n6452">По 1-м стихословии седален, глас 8:</h3>

<p class="MsoNormal" id="n6453"><span style="color:red" id="n6454">Н</span>ы́не ра́дуется
душа́ твоя́, святи́телю Филаре́те, / Го́споду
предстоя́щи, / облече́ бо тя в ри́зу спасе́ния, / и
я́ко жениху́ возложи́ ти вене́ц, / и я́ко
неве́сту украси́ тя доброде́телей красото́ю, / те́мже
моли́ спасти́ся всем нам. <span style="color:red" id="n6455">(2)</span></p>

<p class="MsoNormal" id="n6456"><span style="color:red" id="n6457">Слава, и ныне, Богородичен:</span> О
Тебе́ ра́дуется, Благода́тная, вся́кая тварь, /
А́нгельский собо́р и челове́ческий род, / освяще́нный
хра́ме и раю́ слове́сный, / де́вственная похвало́, /
из Нея́же Бог воплоти́ся и Младе́нец бысть пре́жде век сый
Бог наш, / ложесна́ бо Твоя́ Престо́л сотвори́ и
чре́во Твое́ простра́ннее Небе́с соде́ла. / О
Тебе́ ра́дуется, Благода́тная, вся́кая тварь, сла́ва
Тебе́.</p>

<h3 id="n6458">По 2-м стихословии седален, глас 3:</h3>

<p class="MsoNormal" id="n6459"><span style="color:red" id="n6460">И</span>змла́да ве́лию
любо́вь стяжа́л еси́ к Бо́гу, / и си́ла Бо́жия в
не́мощи пло́ти твоея́ соверши́ся, святи́телю
Филаре́те, / егда́ ни́ву Земли́ Ру́сския ра́лом
Боже́ственных слове́с возде́лал еси́, / ны́не же,
я́ко вре́мя жа́твы прии́де, / испроси́ нам у
Бо́га ве́лию ми́лость. <span style="color:red" id="n6461">(2)</span></p>

<p class="MsoNormal" id="n6462"><span style="color:red" id="n6463">Слава, и ныне, Богородичен:</span> Боже́ственная
ски́ния была́ еси́ Сло́ва, / еди́на Пречи́стая
Ма́ти Де́во, / чистото́ю А́нгелы превозше́дшая, /
мене́, па́че всех персть бы́вша и оскверне́нна
плотски́ми прегреше́ньми, / очи́сти моли́тв Твои́х
вода́ми, / подаю́щи, Чи́стая, ве́лию ми́лость.</p>

<h3 id="n6464">Величание:</h3>

<p class="MsoNormal" id="n6465"><span style="color:red" id="n6466">В</span>елича́ем тя, / святи́телю
о́тче Филаре́те, / и чтим святу́ю па́мять твою́, / ты бо
мо́лиши за нас / Христа́, Бо́га на́шего.</p>

<h4 id="n6467">Псалом избранный.</h4>

<p class="MsoNormal" id="n6468"><span style="font-size:8.0pt;color:red" id="n6469">Лик 1:</span> Услы́шите
сия́ вси язы́цы, внуши́те вси́, живу́щии по вселе́нней.
<span style="font-size:8.0pt;color:red" id="n6470">2</span> Уста́ моя́ возглаго́лют
прему́дрость, и поуче́ние се́рдца моего́ ра́зум. <span style="font-size:8.0pt;color:red" id="n6471">1</span> Прииди́те, ча́да, послу́шайте
мене́, стра́ху Госпо́дню научу́ вас. <span style="font-size:8.0pt;color:red" id="n6472">2</span> Благовести́х пра́вду в це́ркви
вели́цей. <span style="font-size:8.0pt;color:red" id="n6473">1</span> И́стину Твою́
и спасе́ние Твое́ рех. <span style="font-size:8.0pt;color:red" id="n6474">2</span>
Пове́м И́мя Твое́ бра́тии мое́й, посреде́ це́ркве
воспою́ Тя. <span style="font-size:8.0pt;color:red" id="n6475">1</span> Услы́шати
ми глас хвалы́ Твоея́ и пове́дати вся чудеса́ Твоя́. <span style="font-size:8.0pt;color:red" id="n6476">2</span> Го́споди, возлюби́х благоле́пие
до́му Твоего́, и ме́сто селе́ния сла́вы Твоея́. <span style="font-size:8.0pt;color:red" id="n6477">1</span> Возненави́дех це́рковь лука́внующих,
и с нечести́выми не ся́ду. <span style="font-size:8.0pt;color:red" id="n6478">2</span>
Я́ко сохрани́х пути́ Госпо́дни и не нече́ствовах от Бо́га
моего́. <span style="font-size:8.0pt;color:red" id="n6479">1</span> Уста́ пра́веднаго
поуча́тся прему́дрости, и язы́к его́ возглаго́лет суд.
<span style="font-size:8.0pt;color:red" id="n6480">2</span> Пра́вда Его́ пребыва́ет
в век ве́ка. <span style="font-size:8.0pt;color:red" id="n6481">1</span> Свяще́нницы
Твои́ облеку́тся пра́вдою, и преподо́бнии Твои́ возра́дуются.
<span style="font-size:8.0pt;color:red" id="n6482">2</span> Блаже́ни живу́щии в дому́
Твое́м, в ве́ки веко́в восхва́лят Тя.</p>

<p class="MsoNormal" id="n6483"><span style="color:red" id="n6484">Сла́ва, и ны́не:</span> Аллилу́иа,<span style="color:red" id="n6485"> трижды.</span></p>

<h3 id="n6486">По полиелеи седален, глас 4:</h3>

<p class="MsoNormal" id="n6487"><span style="color:red" id="n6488">О</span>т ю́ности ру́ку
возло́жь на ра́ло Христо́во, / по́ты и слеза́ми
мно́гими се́рдце до́бре угобзи́л еси́, / клас
духо́вный серпо́м смире́ния пожа́л еси́ / и, плод
стори́чный собра́в, / пи́щею духо́вною ты́сящи насы́тил
еси́. / Сподо́би и нас ея́ прича́стниками бы́ти,
пра́зднующих любо́вию святу́ю па́мять твою́. <span style="color:red" id="n6489">(2)</span></p>

<p class="MsoNormal" id="n6490"><span style="color:red" id="n6491">Слава, и ныне, Богородичен:</span> О
Всепе́тая Ма́ти! / Усты́ святы́х просла́вленная, /
псалмы́ духо́вными воспе́тая, / имены́ та́инственными
нарече́нная, / приими́ от нас, гре́шных, архангелов глас, /
вопию́щих Ти: / ра́дуйся, Благода́тная, Госпо́дь с
Тобо́ю.</p>

<h3 id="n6492">Степенна, 1-й антифон 4-го гласа:</h3>

<p class="MsoNormal" id="n6493"><span style="color:red" id="n6494">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n6495"><span style="color:red" id="n6496">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n6497"><span style="color:red" id="n6498">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n6499">Прокимен, глас 4:</h3>

<p class="MsoNormal" id="n6500"><span style="color:red" id="n6501">Б</span>лаговести́х пра́вду
/ в це́ркви вели́цей. <span style="color:red" id="n6502">Стих:</span> Уста́
пра́веднаго ка́плют прему́дрость, и язы́к его́
возглаго́лет суд.</p>

<p class="MsoNormal" id="n6503"><span style="color:red" id="n6504">Другий прокимен:</span> Вся́кое
дыха́ние / да хва́лит Го́спода. <span style="color:red" id="n6505">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n6506">Евангелие от Иоанна, зачало 35, от полу.</h3>

<p class="MsoNormal" id="n6507"><span style="color:red" id="n6508">Р</span>ече́ Госпо́дь ко прише́дшым
к Нему́ иуде́ем: ами́нь, ами́нь глаго́лю вам, не входя́й
две́рьми во двор о́вчий, но прела́зя и́нуде, той тать есть и
разбо́йник. А входя́й две́рьми па́стырь есть овца́м. Сему́
две́рник отверза́ет, и о́вцы глас его́ слы́шат, и своя́
о́вцы глаша́ет по и́мени, и изго́нит их. И егда́ своя́
о́вцы иждене́т, пред ни́ми хо́дит, и о́вцы по нем и́дут,
я́ко ве́дят глас его́. По чужде́м же не и́дут, но бежа́т
от него́, я́ко не зна́ют чужда́го гла́са. Сию́ при́тчу
рече́ им Иису́с, они́ же не разуме́ша, что бя́ше, я́же
глаго́лаше им. Рече́ же па́ки им Иису́с: ами́нь, ами́нь
глаго́лю вам, я́ко Аз есмь дверь овца́м. Вси, ели́ко их прии́де
пре́жде Мене́, та́тие суть и разбо́йницы, но не послу́шаша
их о́вцы. Аз есмь дверь: Мно́ю а́ще кто вни́дет, спасе́тся,
и вни́дет, и изы́дет, и па́жить обря́щет.</p>

<p class="MsoNormal" align="right" style="text-align:right" id="n6509"><span style="font-size:
8.0pt;color:red" id="n6510">Ин 10:1–9</span></p>

<h3 id="n6511">По 50-м псалме.</h3>

<p class="MsoNormal" id="n6512"><span style="color:red" id="n6513">Слава:</span> Моли́твами
святи́теля Филаре́та, / Ми́лостиве, очи́сти /
мно́жества согреше́ний на́ших.</p>

<p class="MsoNormal" id="n6514"><span style="color:red" id="n6515">И ныне:</span> Моли́твами
Богоро́дицы, / Ми́лостиве, очи́сти / мно́жества согреше́ний
на́ших.</p>

<p class="MsoNormal" id="n6516"><span style="color:red" id="n6517">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n6518">И стихира, глас 6:</h3>

<p class="MsoNormal" id="n6519"><span style="color:red" id="n6520">П</span>а́стырю му́дрый
Филаре́те, / звездо́ светоза́рная, / в Це́ркви
Росси́йстей возсия́вшая, / я́коже ина́я волхво́м
иногда́, / приведи́ и нас поклони́тися ро́ждшемуся
Христу́ Спа́су / и м<span lang="EN-US" id="n6521">v</span>́ро покая́ния,
/ лива́н милосе́рдия, / и сми́рну дел благи́х
принести́ Ему́.</p>

<h3 id="n6522">Канон, глас 6.<br id="n6523">
Песнь 1.</h3>

<p class="MsoNormal" id="n6524"><span style="color:red" id="n6525">Ирмос:</span> Помо́щник и
покрови́тель / бысть мне во спасе́ние, / Сей мой Бог и просла́влю
Его́, / Бог отца́ моего́ и вознесу́ Его́, / сла́вно
бо просла́вися.</p>

<p class="MsoNormal" id="n6526"><span style="color:red" id="n6527">В</span>семи́лостиве
Го́споди, / даждь мне мысль бла́гу и наста́ви се́рдце
мое́, / во е́же просла́вити ди́внаго во святи́телех
Филаре́та прехва́льнаго.</p>

<p class="MsoNormal" id="n6528"><span style="color:red" id="n6529">Я́</span>ко плодоно́сная
ветвь, от благочести́ваго ко́рене и свяще́нническаго дре́ва
произше́д, свя́те Филаре́те, / благода́ть
архиере́йства досто́йно восприя́л еси́. / Сего́
ра́ди благода́рне псало́мски вопие́м: / род пра́вых
благослови́тся.</p>

<p class="MsoNormal" id="n6530"><span style="color:red" id="n6531">Ю</span>н ра́зум к
Боже́ственным уче́нием напра́вив, прему́дре Филаре́те,
/ да́же до честны́х седи́н в зако́не Госпо́дни
поуча́лся еси́ день и нощь, / сего́ ра́ди плод
стори́чный Бо́гу прине́сл еси́.</p>

<p class="MsoNormal" id="n6532"><span style="color:red" id="n6533">Богородичен:</span> Богоро́дице
Де́во, / я́коже во успе́нии Твое́м м<span lang="EN-US" id="n6534">i</span>́ра
не оста́вила еси́, / бу́ди и нам Путеводи́тельница во
Ца́рствие Сы́на Твоего́ и Бо́га на́шего.</p>

<p class="MsoNormal" id="n6535"><span style="color:red" id="n6536">Катавасия: </span>Отве́рзу
уста́ моя́, / и напо́лнятся Ду́ха, / и сло́во
отры́гну Цари́це Ма́тери, / и явлю́ся, све́тло
торжеству́я, / и воспою́, ра́дуяся, Тоя́ чудеса́.</p>

<h3 id="n6537">Песнь 3.</h3>

<p class="MsoNormal" id="n6538"><span style="color:red" id="n6539">Ирмос:</span> Утверди́, Го́споди,
/ на ка́мени за́поведей Твои́х / подви́гшееся се́рдце
мое́, / я́ко Еди́н свят еси́ и Госпо́дь.</p>

<p class="MsoNormal" id="n6540"><span style="color:red" id="n6541">Ф</span>иларе́та
Ми́лостиваго и́мя прие́мь, святи́телю Филаре́те, /
сосу́д доброде́телей твои́х ми́лостию украси́л
еси́, / сего́ ра́ди я́ко оте́ц чадолюби́вый
лю́дем росси́йским яви́лся еси́.</p>

<p class="MsoNormal" id="n6542"><span style="color:red" id="n6543">В</span>о всем после́дуяй
Боже́ственным отце́м, / прему́дрость Бо́жию, я́ко
наста́вницу, избра́л еси́, святи́телю, / и Це́ркве
Росси́йския до́брый па́стырь быв, / благоче́стию
па́ству научи́л еси́.</p>

<p class="MsoNormal" id="n6544"><span style="color:red" id="n6545">З</span>латоу́сту
сла́вному си́лою сло́ва подо́бяся, / Бо́га Сло́ва
вои́стину возсла́вил еси́, святи́телю Филаре́те, /
те́мже слове́сными венцы́ тя велича́ем.</p>

<p class="MsoNormal" id="n6546"><span style="color:red" id="n6547">Богородичен:</span> Несть пречиста,
я́ко Ты, Де́во, / и несть грешен, я́ко аз, окаянный, /
те́мже, безнадежен сый, на Тя упование мое возлагаю.</p>

<p class="MsoNormal" id="n6548"><span style="color:red" id="n6549">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n6550">Седален, глас 8:</h3>

<p class="MsoNormal" id="n6551"><span style="color:red" id="n6552">Т</span>ы еси́ па́стырь
до́брый и учи́тель богому́дрый, / святи́телю о́тче
Филаре́те, / тобо́ю Бог украси́ Це́рковь Свою́ / и
те́ло твое́, многоле́тне покрове́нное в земли́,
нетле́нно яви́ лю́дем Свои́м. / Те́мже не
преста́й моли́тися о хва́лящих тя / и чту́щих па́мять
твою́, / прося́ оставле́ния грехо́в и спасе́ния
душа́м на́шим. <span style="color:red" id="n6553">(2)</span></p>

<p class="MsoNormal" id="n6554"><span style="color:red" id="n6555">Слава, и ныне, Богородичен:</span> Я́ко
Всенепоро́чная Неве́ста Творца́, / я́ко Неискусобра́чная
Ма́ти Изба́вителя, / прия́телище я́ко су́щи
Уте́шителя, Препе́тая, / све́тлое жили́ще
доброде́телей соверши́ мя, / отжени́ о́блак страсте́й
и Вы́шняго прича́стия сподо́би / и све́та невече́рняго
моли́твами Твои́ми.</p>

<h3 id="n6556">Песнь 4.</h3>

<p class="MsoNormal" id="n6557"><span style="color:red" id="n6558">Ирмос:</span> Услы́ша
проро́к / прише́ствие Твое́, Го́споди, и убоя́ся, /
я́ко хо́щеши от Де́вы роди́тися / и челове́ком
яви́тися, и глаго́лаше: / услы́шах слух Твой и убоя́хся, /
сла́ва си́ле Твое́й, Го́споди.</p>

<p class="MsoNormal" id="n6559"><span style="color:red" id="n6560">Х</span>риста́ Бо́га
Помо́щника и Засту́пника при́сно име́я в се́рдце
твое́м, святи́телю Филаре́те, / я́ко дре́вле
Моисе́й началово́ждь, в беда́х и искуше́ниих лю́ди
укрепля́л еси́ / и науча́л еси́ взыва́ти к Нему́,
я́ко Помо́щнику и Засту́пнику.</p>

<p class="MsoNormal" id="n6561"><span style="color:red" id="n6562">С</span>угу́бое попече́ние
о ю́ных лю́дех име́л еси́, святи́телю Филаре́те,
/ е́же бы́ти им благочести́вым, трудолюби́вым и
рачи́тельно уча́щимся зако́ну Госпо́дню / и служи́ти
Це́ркви на похвалу́ и оте́честву на по́льзу.</p>

<p class="MsoNormal" id="n6563"><span style="color:red" id="n6564">Л</span>юбо́вь небе́сную
на земли́ ева́нгельски стяжа́вый, / горе́ упра́вил
еси́ ду́шу твою́, пресла́вне Филаре́те, /
наставля́я ве́рныя лю́ди го́рняя помышля́ти, а не
себе́ угожда́ти.</p>

<p class="MsoNormal" id="n6565"><span style="color:red" id="n6566">Богородичен:</span> Сове́та
Преве́чнаго смотре́ние разуме́в проро́к, / та́йну
рождества́ Де́вы преднапису́яй, взыва́ше: / возвеселю́ся
о Бо́зе, Спа́се Мое́м.</p>

<p class="MsoNormal" id="n6567"><span style="color:red" id="n6568">Катавасия: </span>Седя́й в
Сла́ве / на Престо́ле Божества́ / во о́блаце ле́гце, /
прии́ди Иису́с Пребоже́ственный, / Нетле́нною Дла́нию
/ и спасе́ зову́щия: / сла́ва, Христе́, си́ле
Твое́й.</p>

<h3 id="n6569">Песнь 5.</h3>

<p class="MsoNormal" id="n6570"><span style="color:red" id="n6571">Ирмос:</span> Сою́зом
любве́ / связу́еми апо́столи, / влады́чествующему
все́ми себе́ Христу́ возло́жше, / кра́сны но́ги
очища́ху, / благовеству́юще всем мир.</p>

<p class="MsoNormal" id="n6572"><span style="color:red" id="n6573">А</span>по́стольское
рече́ние, я́ко си́ла Бо́жия в не́мощи
соверша́ется, / на тебе́ испо́лнися, святи́телю. / Ты бо,
не́мощен пло́тию, па́жить земли́ Ру́сския
Боже́ственными словесы́ возде́лал еси́ / и мно́гия
лю́ди ко Христу́ приве́л еси́.</p>

<p class="MsoNormal" id="n6574"><span style="color:red" id="n6575">Б</span>лагода́ти Свята́го
Ду́ха испо́лнься, / сло́во Бо́жие ре́вностно
пропове́дал еси́ / и та́йну Пресвяты́я Тро́ицы и
воплоще́ния Бо́га Сло́ва преизя́щно изъясни́л еси́.
/ Ны́не же Бо́гу предстоя́, / моли́ся о почита́ющих
тя, Филаре́те достопа́мятне.</p>

<p class="MsoNormal" id="n6576"><span style="color:red" id="n6577">Я́</span>ко зени́цу
о́ка и сокро́вище многоце́нное, / храни́ти ве́ру
Правосла́вную запове́дал еси́ нам, святи́телю
Филаре́те, / в ней бо есть утвержде́ние Це́ркве и
оте́чества благоде́нствие.</p>

<p class="MsoNormal" id="n6578"><span style="color:red" id="n6579">Богородичен:</span> О́тчую
Прему́дрость во утро́бе Твое́й носи́вшая, Влады́чице,
/ в нощи́ м<span lang="EN-US" id="n6580">i</span>́ра блужда́ющих к
све́ту Христо́ву наста́ви и сою́зом любве́
соедини́, / я́ко Богоро́дица еси́ и Ма́терь
Све́та.</p>

<p class="MsoNormal" id="n6581"><span style="color:red" id="n6582">Катавасия: </span>Ужасо́шася
вся́ческая / о Боже́ственней сла́ве Твое́й, / Ты бо
Неискусобра́чная Де́во, / име́ла еси́ во утро́бе над
все́ми Бо́га / и родила́ еси́ Безле́тнаго Сы́на,
/ всем воспева́ющим Тя / мир подава́ющая.</p>

<h3 id="n6583">Песнь 6.</h3>

<p class="MsoNormal" id="n6584"><span style="color:red" id="n6585">Ирмос:</span> Возопи́х всем
се́рдцем мои́м / к ще́дрому Бо́гу, / и услы́ша мя от
а́да преиспо́дняго, / и возведе́ от тли живо́т мой.</p>

<p class="MsoNormal" id="n6586"><span style="color:red" id="n6587">П</span>рему́дростию
Бо́жиею вразумля́емь, / я́ко Соломо́н му́дрый, суд
пра́вый и ми́лостивый потща́лся еси́ твори́ти, / да
ве́дают лю́дие, я́ко пра́ви суть пути́ Госпо́дни.</p>

<p class="MsoNormal" id="n6588"><span style="color:red" id="n6589">В</span>е́дая го́рькия
рабо́ты и тяготы́ жития́ земледе́лателей, святи́телю
Филаре́те, / потща́лся еси́ помощи́ росси́йскому
госуда́рю провозгласи́ти лю́дем ча́емое свобожде́ние.</p>

<p class="MsoNormal" id="n6590"><span style="color:red" id="n6591">О,</span> любы́ Бо́га
Отца́, распина́ющая, / любы́ Сы́на, распина́емая, / и
любы́ Ду́ха Свята́го, торжеству́ющая си́лою
кре́стною, / – благогове́йне взыва́л еси́, святи́телю
Филаре́те.</p>

<p class="MsoNormal" id="n6592"><span style="color:red" id="n6593">Богородичен:</span> О, Де́во
Пречи́стая, / Сло́вом Бо́жиим "да бу́дет"
отрази́ла еси́ от Себе́ зако́нное по естеству́
недоуме́ние, / егда́ Гаврии́л Арха́нгел Ти предста́,
благовеству́я рождество́ Емману́ила, / – благогове́йне
взыва́л еси́, святи́телю Филаре́те.</p>

<p class="MsoNormal" id="n6594"><span style="color:red" id="n6595">Катавасия: </span>Боже́ственное
сие́ и всечестно́е / соверша́юще пра́зднество, /
Богому́дрии, Богома́тере, / прииди́те, рука́ми
воспле́щим, / от Нея́ ро́ждшагося Бо́га сла́вим.</p>

<h3 id="n6596">Кондак, глас 2:</h3>

<p class="MsoNormal" id="n6597"><span style="color:red" id="n6598">Я́</span>ко и́стинный
подража́тель преподо́бнаго Се́ргия, / доброде́тель
измла́да возлюби́л еси́, богоблаже́нне Филаре́те, /
я́ко па́стырь пра́ведный и испове́дник непоро́чный, /
по святе́м преставле́нии / от безбо́жных поруга́ние и
поноше́ния прия́л еси́, / Бог же зна́меньми и чудесы́
тя просла́ви / и засту́пника Це́ркве на́шея яви́.</p>

<h3 id="n6599">Песнь 7.</h3>

<p class="MsoNormal" id="n6600"><span style="color:red" id="n6601">Ирмос:</span> О́троцы в
Вавило́не / пе́щнаго пла́мене не убоя́шася, / но
посреде́ пла́мене вве́ржени, / ороша́еми, поя́ху: /
благослове́н еси́, Го́споди Бо́же оте́ц на́ших.</p>

<p class="MsoNormal" id="n6602"><span style="color:red" id="n6603">Я́</span>коже Елисе́й иногда́
ми́лоть Илиину́, / кло́бук от гро́ба святи́теля
Алекси́а прия́л еси́, святи́телю Филаре́те, / да
благода́ть сугу́бую получи́ши, воспева́я: /
благослове́н еси́, Бо́же оте́ц на́ших.</p>

<p class="MsoNormal" id="n6604"><span style="color:red" id="n6605">А́</span>ще и чтил еси́
царя́ земна́го, / но раболе́пствовати пред ним не восхоте́л
еси́, святи́телю, / Царю́ же Небе́сному боголе́пную
честь воздава́л еси́, взыва́я: / благослове́н еси́,
Бо́же оте́ц на́ших.</p>

<p class="MsoNormal" id="n6606"><span style="color:red" id="n6607">Р</span>або́тая Го́сподеви
со стра́хом, / не взира́л еси́ на похвале́ния и
поноше́ния, святи́телю Филаре́те, / то́кмо в се́рдце с
тре́петом взыва́л еси́ к Судии́ Пра́веднейшему: /
благослове́н еси́, Бо́же оте́ц на́ших.</p>

<p class="MsoNormal" id="n6608"><span style="color:red" id="n6609">У</span>м чист, чу́вства
до́брая и во́лю благу́ю / я́ко еди́но во о́браз
Тро́ицы Святы́я име́я, святи́телю Филаре́те, /
Тро́ицы единосу́щие просла́вил еси́, взыва́я: /
благослове́н еси́, Бо́же оте́ц на́ших.</p>

<p class="MsoNormal" id="n6610"><span style="color:red" id="n6611">Богородичен:</span> Отрокови́це
Пречи́стая, / чудесе́ рождества́ Твоего́ дивя́щеся, /
Избра́вшему Тя зове́м: / благослове́н еси́, Бо́же
оте́ц на́ших.</p>

<p class="MsoNormal" id="n6612"><span style="color:red" id="n6613">Катавасия: </span>Не послужи́ша
тва́ри Богому́дрии / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n6614">Песнь 8.</h3>

<p class="MsoNormal" id="n6615"><span style="color:red" id="n6616">Ирмос:</span> За зако́ны
оте́ческия / блаже́ннии в Вавило́не ю́ноши
предбе́дствующе, / царю́ющаго оплева́ша повеле́ние
безу́мное / и совокупле́ни, и́мже не свари́шася
огне́м, / Держа́вствующему досто́йную воспева́ху песнь: /
Го́спода по́йте, дела́, / и превозноси́те во вся
ве́ки.</p>

<p class="MsoNormal" id="n6617"><span style="color:red" id="n6618">Е</span>гда́ благи́й
Госпо́дь попусти́ пове́трие губи́тельное во гра́де
Москве́, / тогда́ ты, святи́телю Филаре́те, к
покая́нию и моле́бствию наро́д призыва́л еси́,
взыва́я: / Го́спода по́йте, дела́, и превозноси́те во
вся ве́ки.</p>

<p class="MsoNormal" id="n6619"><span style="color:red" id="n6620">И́</span>же моли́твами
твои́ми исцеле́ние обре́тшии, / и спасе́ние от сме́рти
улучи́вшии, / благода́рственное пе́ние принесо́ша,
глаго́люще: / Го́спода по́йте, дела́, и превозноси́те
во вся ве́ки.</p>

<p class="MsoNormal" id="n6621"><span style="color:red" id="n6622">О</span>тце́м святы́м
подража́я, / уста́вы и́ночеству препода́л еси́,
свя́те, / да А́нгелом сослу́жат и́ноков собо́ри и с
ни́ми ли́ки неве́ст Христо́вых, взыва́юще: /
Го́спода по́йте, дела́, и превозноси́те во вся ве́ки.</p>

<p class="MsoNormal" id="n6623"><span style="color:red" id="n6624">Богородичен:</span> Цари́цу
Небесе́ и земли́, А́нгелов со́нмы и челове́ков
собо́ри, / по́йте и превозноси́те во вся ве́ки.</p>

<p class="MsoNormal" id="n6625"><span style="color:red" id="n6626">Катавасия: </span>О́троки
благочести́выя в пе́щи / Рождество́ Богоро́дичо
спасло́ есть, / тогда́ у́бо образу́емое, / ны́не же
де́йствуемое, / вселе́нную всю воздвиза́ет пе́ти
Тебе́: / Го́спода по́йте, дела́, / и превозноси́те
Его́ во вся ве́ки.</p>

<h3 id="n6627">Песнь 9.</h3>

<p class="MsoNormal" id="n6628"><span style="color:red" id="n6629">Ирмос:</span> Стра́нствия
Влады́чня, / и Безсме́ртныя Трапе́зы / на Го́рнем
ме́сте / высо́кими умы́, ве́рнии, прииди́те,
наслади́мся, / возше́дша Сло́ва от Сло́ва научи́вшеся,
/ Его́же велича́ем.</p>

<p class="MsoNormal" id="n6630"><span style="color:red" id="n6631">Р</span>е́вностию по Бо́зе
на высоту́ доброде́телей возше́д, / сла́вы м<span lang="EN-US" id="n6632">i</span>́ра сего́ удаля́лся еси́, свя́те, /
взыску́яй сла́вы то́кмо от Христа́, / Той бо есть
еди́ный Царь м<span lang="EN-US" id="n6633">i</span>́ра и Спас душ на́ших.</p>

<p class="MsoNormal" id="n6634"><span style="color:red" id="n6635">Е</span>гда́ сверши́ся
кончи́на свята́я твоя́, / возскорбе́ша лю́дие
росси́йстии, достохва́льне святи́телю, / ты же не оста́вил
еси́ их си́ры, / дерзнове́нно моля́ся еди́ному
Царю́ м<span lang="EN-US" id="n6636">i</span>́ра и Спа́су душ на́ших.</p>

<p class="MsoNormal" id="n6637"><span style="color:red" id="n6638">Т</span>оржеству́йте,
лю́дие, / святи́теля Филаре́та па́мять чту́ще, /
и́же служи́тель до́ма Богоро́дицы быв, / просла́ви Ту,
я́ко в моли́твах неусыпа́ющую Засту́пницу.</p>

<p class="MsoNormal" id="n6639"><span style="color:red" id="n6640">Богородичен:</span> Русь
Свята́я, лику́й ны́не, / за тя бо мо́лит Сы́на
Своего́ / Пречи́стая Богоро́дица Де́ва с Филаре́том
приснохва́льным и все́ми святы́ми твои́ми.</p>

<p class="MsoNormal" id="n6641"><span style="color:red" id="n6642">Катавасия: </span>Всяк
земноро́дный / да взыгра́ется, Ду́хом просвеща́емь, / да
торжеству́ет же Безпло́тных умо́в естество́, /
почита́ющее свяще́нное торжество́ Богома́тере, / и да
вопие́т: / ра́дуйся, Всеблаже́нная Богоро́дице,
Чи́стая Присноде́во.</p>

<h3 id="n6643">Светилен:</h3>

<p class="MsoNormal" id="n6644"><span style="color:red" id="n6645">Я́</span>ко благоче́стия
лампа́ду светолу́чну, / ри́тора преизя́щна, па́стыря
милосе́рдна, судию́ прему́дра, / прииди́те, ве́рнии,
Филаре́та благопода́теля любо́вию ублажи́м. <span style="color:red" id="n6646">(2)</span></p>

<p class="MsoNormal" id="n6647"><span style="color:red" id="n6648">Слава, и ныне, Богородичен:</span> Что
Ти принесе́м, Благода́тная, / ру́ки иму́ще
оскверне́ны? / Ка́ко воспое́м Тя, / уста́ иму́ще
нечи́ста? / Ка́ко восхва́лим Тя, / се́рдце иму́ще
лука́во? / Оба́че моли́твами святи́теля Филаре́та
взыва́ем Ти: / ра́дуйся, Неве́сто Неневе́стная.</p>

<h3 id="n6649">На хвалитех стихиры на 4, глас 5.<br id="n6650">
Подобен: Ра́дуйся, Живоносный Кресте:</h3>

<p class="MsoNormal" id="n6651"><span style="color:red" id="n6652">Р</span>а́дуйся,
святи́телю о́тче Филаре́те! / Та́инство Креста́
позна́вый, / и стезе́ю неботе́чною / чрез ско́рби и
сла́ву м<span lang="EN-US" id="n6653">i</span>́ра ше́ствовавый, / пред
цари́ и ни́щими / сло́во кре́стное глаго́лал еси́
/ и сие́ нело́жно житие́м запечатле́л еси́, /
прие́мь от Го́спода вене́ц и ве́лию ми́лость. <span style="color:red" id="n6654">(2)</span></p>

<p class="MsoNormal" id="n6655"><span style="color:red" id="n6656">Р</span>а́дуйся,
святи́телю о́тче Филаре́те! / Ты Христу́ во́лею
после́довал еси́, / не то́кмо на Фаво́ре во сла́ве с
Ним бы́ти жела́вый, / но и на Голго́фу ве́рно
восше́дый, / по сме́рти же поруга́нию телесе́ пре́дан
был еси́ / и, я́ко зерца́ло све́тлое Со́лнца
и́стины, / стране́ Росси́йстей яви́лся еси́. /
Сего́ ра́ди обре́л еси́ у Го́спода вене́ц и
ве́лию ми́лость.</p>

<p class="MsoNormal" id="n6657"><span style="color:red" id="n6658">Р</span>а́дуйся,
святи́телю о́тче Филаре́те! / Ты и́го Христо́во
благо́е до́бре поне́сл еси́, / ри́зу души́
своея́ истка́в / светле́йшу па́че риз земны́х. /
Благода́ть же Бо́жия, / ю́же по́двигом та́йным
стяжа́в, / яви́ тя те́пла моли́твенника / и да́ром
проро́чества, зна́меньми и чудесы́ просла́ви тя. /
Сего́ ра́ди тя ублажа́ем.</p>

<p class="MsoNormal" id="n6659"><span style="color:red" id="n6660">Слава, глас 2:</span> О
Филаре́те сла́вный, / сло́ву и́стины де́лом
после́дуя, / по́двигом сокрове́нным подвиза́лся еси́,
/ те́мже, я́ко и апо́столом иногда́, / даде́ся ти
власть от Христа́ Бо́га / бе́сы изгоня́ти и немощны́я
цели́ти, / гряду́щая прорица́ти и от бед избавля́ти. /
Сего́ ра́ди у́бо просла́вльшаго тя Го́спода
сла́вы / умиле́нною душе́ю / правосла́вно велича́ем.</p>

<p class="MsoNormal" id="n6661"><span style="color:red" id="n6662">И ныне, Богородичен, глас тойже:</span>
Все упова́ние мое́ / на Тя возлага́ю, Ма́ти Бо́жия, /
сохрани́ мя под кро́вом Твои́м.</p>

<h2 id="n6663"><a name="_НА_ЛИТУРГИИ_8" id="n6664"></a>НА ЛИТУРГИИ</h2>

<p class="MsoNormal" id="n6665"><span style="color:red" id="n6666">Блаженны от канона, песнь 3-я и 6-я.</span></p>

<h3 id="n6667">Тропарь, глас 4:</h3>

<p class="MsoNormal" id="n6668"><span style="color:red" id="n6669">Д</span>у́ха Свята́го
благода́ть стяжа́в, / богому́дре святи́телю Филаре́те,
/ и́стину и пра́вду ра́зумом просвеще́нным / лю́дем
пропове́дал еси́, / мир и ми́лость се́рдцем умиле́нным
/ стра́ждущим яви́л еси́, / я́ко учи́тель ве́ры и
страж неусы́пный / па́ству росси́йскую жезло́м пра́вости
сохрани́л еси́. / Сего́ ра́ди дерзнове́ние ко
Христу́ Бо́гу име́я, / моли́ дарова́ти Це́ркви
утвержде́ние / и душа́м на́шим спасе́ние.</p>

<h4 id="n6670">Кондак, глас 2:</h4>

<p class="MsoNormal" id="n6671"><span style="color:red" id="n6672">Я́</span>ко и́стинный
подража́тель преподо́бнаго Се́ргия, / доброде́тель
измла́да возлюби́л еси́, богоблаже́нне Филаре́те, /
я́ко па́стырь пра́ведный и испове́дник непоро́чный, /
по святе́м преставле́нии / от безбо́жных поруга́ние и
поноше́ния прия́л еси́, / Бог же зна́меньми и чудесы́
тя просла́ви / и засту́пника Це́ркве на́шея яви́.</p>

<h3 id="n6673">Прокимен, глас 1:</h3>

<p class="MsoNormal" id="n6674"><span style="color:red" id="n6675">У</span>ста́ моя́ возглаго́лют
прему́дрость, / и поуче́ние се́рдца моего́ ра́зум. <span style="color:red" id="n6676">Стих: </span>Услы́шите сия́, вси язы́цы, внуши́те,
вси живу́щии по вселе́нней.</p>

<h3 id="n6677">Апостол, послание ко Ефесеем,<br id="n6678">
зачало 233.</h3>

<p class="MsoNormal" id="n6679"><span style="color:red" id="n6680">Б</span>ра́тие,
возмога́йте о Го́споде и в держа́ве кре́пости Его́,
облецы́теся во вся ору́жия Бо́жия, я́ко возмощи́ вам
ста́ти проти́ву ко́знем диа́вольским, я́ко несть
на́ша брань к кро́ви и пло́ти, но к нача́лом и ко
власте́м и к м<span lang="EN-US" id="n6681">i</span>родержи́телем тмы ве́ка
сего́, к духово́м зло́бы поднебе́сным. Сего́
ра́ди приими́те вся ору́жия Бо́жия, да возмо́жете
проти́витися в день лют и вся соде́явше ста́ти. Ста́ните
у́бо препоя́сани чресла́ ва́ша и́стиною, и
обо́лкшеся в броня́ пра́вды, и обу́вше но́зе во
угото́вание благовествова́ния ми́ра, над все́ми же
восприи́мше щит ве́ры, в не́мже возмо́жете вся стре́лы
лука́ваго разжже́нныя угаси́ти. И шлем спасе́ния восприими́те,
и мечь духо́вный, и́же есть глаго́л Бо́жий.</p>

<p class="MsoNormal" align="right" style="text-align:right" id="n6682"><span style="font-size:
8.0pt;color:red" id="n6683">Еф 6:10–17</span></p>

<h3 id="n6684">Аллилуия, глас 4.</h3>

<p class="MsoNormal" id="n6685"><span style="color:red" id="n6686">Стих:</span> Уста́ пра́веднаго
поуча́тся прему́дрости. <span style="color:red" id="n6687">Стих:</span>
Язы́к его́ возглаго́лет суд.</p>

<h3 id="n6688">Евангелие от Матфея, зачало 11.</h3>

<p class="MsoNormal" id="n6689"><span style="color:red" id="n6690">Р</span>ече́ Госпо́дь
Свои́м ученико́м: вы есте́ свет м<span lang="EN-US" id="n6691">i</span>́ра;
не мо́жет град укры́тися верху́ горы́ стоя́.
Ниже́ вжига́ют свети́льника и поставля́ют его́ под
спу́дом, но на све́щнице, и све́тит всем, и́же в
хра́мине суть. Та́ко да просвети́тся свет ваш пред челове́ки,
я́ко да ви́дят ва́ша до́брая дела́ и просла́вят
Отца́ ва́шего, И́же на Небесе́х. Да не мни́те,
я́ко приидо́х разори́ти зако́н или́ проро́ки, не
приидо́х разори́ти, но испо́лнити. Ами́нь бо глаго́лю
вам: до́ндеже пре́йдет не́бо и земля́, йо́та еди́на,
или́ еди́на черта́ не пре́йдет от зако́на,
до́ндеже вся бу́дут. И́же а́ще разори́т еди́ну
за́поведей сих ма́лых, и научи́т та́ко челове́ки, мний
нарече́тся в Ца́рствии Небе́снем, а и́же сотвори́т и
научи́т, сей ве́лий нарече́тся в Ца́рствии Небе́снем.</p>

<p class="MsoNormal" align="right" style="text-align:right" id="n6692"><span style="font-size:
8.0pt;color:red" id="n6693">Мф 5:14–19</span></p>

<h3 id="n6694">Причастен:</h3>

<p class="MsoNormal" id="n6695"><span style="color:red" id="n6696">В</span> па́мять ве́чную бу́дет
пра́ведник, / от слу́ха зла не убои́тся. <span style="color:
red" id="n6697">А</span>ллилу́иа, <span style="color:red" id="n6698">трижды.</span></p>

<h3 id="n6699">Житие свт. Филарета Московского.</h3>

<p class="MsoNormal" id="n6700"><span style="color:red" id="n6701">С</span>вятитель Филарет (Василий
Михайлович Дроздов) родился в семье коломенского диакона (впоследствии
священнника). Первоначальное образование будущий Святитель получил в
Коломенской семинарии, затем, с 1800 г., в Троицкой Лаврской семинарии, и
вскоре, проявив большие способности к проповеди и языкам, обратил на себя
внимание ее устроителя митрополита Платона (Левшина). С 1803 г. Василий
Михайлович уже сам здесь преподавал. Вскоре митрополит Платон убедил молодого
семинарского учителя в необходимости принять монашество. Постриг с именем
Филарет (в честь праведного Филарета Милостивого) совершился в Свято-Духовской
церкви Лавры 16 ноября 1808 г. В 1809 г. Святителя (уже в сане иеродиакона)
перевели в Петербург, в том же году совершилось рукоположение во иеромонаха. В
1811 г., в сане архимандрита, он становится ректором Санкт-Петербургской
Духовной академии и остается в этой должности до 1819 г. Здесь он блестяще
преподает различные богословские дисциплины. В это же время им был начат труд
всей его жизни, связанный с переводом на русский язык Священного Писания
Ветхого и Нового Завета. Однако в деле перевода он встречал постоянное
противодействие, в том числе и со стороны ряда иерархов; спустя несколько лет
Библейское Общество оказалось закрыто, и дело перевода Священного Писания было
приостановлено. Тогда Святитель уже занимал Московскую митрополичью кафедру
(начиная с 1826 г.). В то время его часто обвиняли в неправославии, и даже
составляемые им катехизисы подвергались обязательной правке. И тем не менее влияние
святителя Филарета на жизнь и Русской Церкви, и государства было весьма
значительно. Митрополита Московского любили и почитали духовенство и миряне не
только из его епархии, но и из отдаленных мест, – за высокий духовный настрой,
за благоговейное служение, за внимание к людям и – далеко не в последнюю
очередь – за высокую образованность. К его мнению прислушивались, за помощью и
советом к нему обращались императоры Николай I и Александр II. Святитель
Филарет в ту пору возглавил дела российского духовного образования, посвятив
много времени и сил реформированию Московской Духовной академии. По
благословению Святителя в стенах Академии начинает осуществляться перевод
творений Святых Отцов. Известен и интерес Святителя к проблемам русской
культуры, связь митрополита с ее видными деятелями (вспомним его знаменитую
стихотворную переписку с Пушкиным). В конце жизни Святителю все же удалось
выполнить задуманное: осуществить полный перевод на русский язык Священного
Писания. Однако полная русская Библия вышла из печати уже после его кончины.
Незадолго до смерти Святителю во сне явился отец, сказавший ему: береги 19-е
число. С тех пор Святитель 19-го числа каждого месяца старался обязательно
служить Литургию. 19 ноября 1867 г., после совершенного им с особым чувством и
со слезами богослужения, по приезде домой, святитель Филарет отошел ко Господу.
Он был погребен в дорогой его сердцу Троице-Сергиевой Лавре. Ныне мощи
святителя Филарета находятся в Лавре, в храме преподобного Сергия Радонежского.</p>

<h3 id="n6702">Библиография.</h3>

<p class="MsoNormal" id="n6703"><span style="color:red" id="n6704">1. Патерик новоканонизированных
святых. Альфа и Омега: Журнал. Москва. 1998. № 1(15)-2(16). с. 201-246,
195-223.</span></p>

<p class="MsoNormal" id="n6705"><span style="color:red" id="n6706">2. Беляев С. В память вечную будет
праведник... : Обретение мощей свт. Московского Филарета, свт. Московского
Иннокентия и архим. Антония. Журнал Московской Патриархии. Москва. 1996. № 12.
с. 57-67.</span></p>

<p class="MsoNormal" id="n6707">&nbsp;</p>

<p class="MsoNormal" id="n6708">&nbsp;</p>

<p class="MsoNormal" id="n6709"><span style="color:red" id="n6710"><a href="#_ОГЛАВЛЕНИЕ" id="n6711"><span style="color:red" id="n6712">В оглавление.</span></a></span></p>

<p class="MsoNormal" id="n6713">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n6714"><br clear="all" style="page-break-before:always" id="n6715">
</span>

<div class="WordSection14" id="n6716">

<p class="MsoNormal" align="right" style="text-align:right" id="n6717"><a name="_Ref139421683" id="n6718"><span style="color:red" id="n6719">Месяца ноября в 21-й день</span></a></p>

<h1 id="n6720"><a name="_ВВЕДЕНИЕ_(ВХОД)_ВО" id="n6721"></a>ВВЕДЕНИЕ (ВХОД) ВО ХРАМ<br id="n6722">
ПРЕСВЯТЫЯ ВЛАДЫЧИЦЫ НАШЕЯ<br id="n6723">
БОГОРОДИЦЫ И ПРИСНОДЕВЫ МАРИИ</h1>

<h2 id="n6724"><a name="_НА_МАЛЕЙ_ВЕЧЕРНИ_4" id="n6725"></a>НА МАЛЕЙ ВЕЧЕРНИ</h2>

<h3 id="n6726">На Го́споди, воззва́х, стихиры, глас 1.<br id="n6727">
Подобен: Небе́сных чино́в:</h3>

<p class="MsoNormal" id="n6728"><span style="color:red" id="n6729">О</span>т Го́спода прии́мше
обеща́ния плод, / Иоаки́м и А́нна Бо́жию Ма́терь, / благоприя́тну
же́ртву, в храм введо́ша днесь, / и Заха́рия, вели́кий архиере́й,
благослови́в, прия́т. <span style="color:red" id="n6730">(2)</span></p>

<p class="MsoNormal" id="n6731"><span style="color:red" id="n6732">С</span>вяты́х свята́я во святы́х
обита́ти досто́йно введе́ся, / я́ко Богоприя́тна же́ртва.
/ И Сию́ де́вы, доброде́тельми благоукраша́емы, / впреди́
свещонося́ще, приведо́ша Го́споду, / я́коже сосу́д свяще́ннейший.</p>

<p class="MsoNormal" id="n6733"><span style="color:red" id="n6734">Д</span>а отве́рзется дверь Богоприя́тнаго
хра́ма: / храм бо всех Царя́ и Престо́л, / днесь со сла́вою
внутрь прие́м, / Иоаки́м возлага́ет, освяти́в Го́споду
/ от Него́ избра́нную в Ма́терь Его́.</p>

<p class="MsoNormal" id="n6735"><span style="color:red" id="n6736">Слава, и ныне, глас 8:</span> Дави́д
провозглаша́ше Тебе́, Пречи́стая, / прови́дя освяще́ние
вхо́да Твоего́ в храм, / в не́мже концы́, днесь пра́зднующе,
/ славосло́вят Тя, Всепе́тая: / я́же бо пре́жде Рождества́
Де́ва / и по Рождестве́ пребы́вши нетле́нна, Ма́ти Сло́ва
Жи́зни. / Днесь в хра́ме Заха́рия весели́тся, восприе́м
Тя, Влады́чице, / и свята́я святы́х ра́дуются, / подъе́мши
Тя, исто́чника жи́зни на́шея. / Те́мже и мы псало́мски
вопие́м Ти: / о нас моли́ Сы́на Твоего́ и Бо́га на́шего
/ дарова́ти нам ве́лию ми́лость.</p>

<h3 id="n6737">На стиховне стихиры, глас 2.<br id="n6738">
Подобен: До́ме Евфра́фов:</h3>

<p class="MsoNormal" id="n6739"><span style="color:red" id="n6740">Д</span>ве́ри Небе́сныя, приими́те
Де́ву / во свята́я святы́х, / нескве́рную же Ски́нию Бо́га
Вседержи́теля.</p>

<p class="MsoNormal" id="n6741"><span style="color:red" id="n6742">Стих:</span> <b id="n6743">Приведу́тся Царю́
де́вы вслед Ея́, / и́скренния Ея́ приведу́тся Тебе́.</b></p>

<p class="MsoNormal" id="n6744"><span style="color:red" id="n6745">Д</span>е́вственнии ли́цы,
Чи́стую прие́млите Де́ву, / све́тло свещонося́ще во свята́я
святы́х, / я́ко Неве́сту Бо́га Всецаря́.</p>

<p class="MsoNormal" id="n6746"><span style="color:red" id="n6747">Стих:</span> <b id="n6748">Приведу́тся в весе́лии
и ра́довании, / введу́тся в храм Царе́в.</b></p>

<p class="MsoNormal" id="n6749"><span style="color:red" id="n6750">Х</span>леб слове́сный Черто́г
Бо́жия Сло́ва / из руки́ Боже́ственнаго А́нгела / прие́млет,
обита́ющи во свята́я святы́х.</p>

<h4 id="n6751">Слава, и ныне. Подобен тойже:</h4>

<p class="MsoNormal" id="n6752"><span style="color:red" id="n6753">С</span>вет Тя Трисия́нный, / вже́гши,
Богоро́дице, в хра́ме сла́вы, / Небе́сную Ти пи́щу посыла́ет,
велича́я Тя.</p>

<p class="MsoNormal" id="n6754"><span style="color:red" id="n6755">Тропарь писан на велицей вечерни.</span></p>

<h2 id="n6756"><a name="_НА_ВЕЛИЦЕЙ_ВЕЧЕРНИ_9" id="n6757"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n6758"><span style="color:red" id="n6759">Стихологисуем </span>Блаже́н муж:<span style="color:red" id="n6760"> 1-й антифон.</span></p>

<h3 id="n6761">На Го́споди, воззва́х: стихиры на 8, глас 1.<br id="n6762">
Подобен: О, ди́внаго чудесе́!</h3>

<p class="MsoNormal" id="n6763"><span style="color:red" id="n6764">Д</span>несь, ве́рнии, ликовству́им,
/ во псалме́х и пе́снех Го́сподеви пою́ще / и чту́ще Того́
свяще́нную Сень, / одушевле́нный Киво́т, невмести́мое Сло́во
вмести́вшую: / приво́дится бо Го́сподеви, / па́че eстества́
пло́тию младе́нствующи, / и святи́тель вели́кий Заха́рия
/ прие́млет с весе́лием Сию́, / я́ко Бо́жие Жили́ще.
<span style="color:red" id="n6765">(2)</span></p>

<p class="MsoNormal" id="n6766"><span style="color:red" id="n6767">Д</span>несь храм одушевле́нный
святы́я сла́вы / Христа́ Бо́га на́шего, / eди́на в
жена́х Благослове́нная Чи́стая, / приво́дится в храм зако́нный
жи́ти во святы́х; / и ра́дуются с Не́ю Иоаки́м и А́нна
ду́хом, / и де́вственнии ли́цы Го́сподеви пою́т, / псало́мски
воспева́юще и чту́ще Ма́терь Eго́.</p>

<p class="MsoNormal" id="n6768"><span style="color:red" id="n6769">Т</span>ы – проро́ков пропове́дание,
/ апо́столов сла́ва, и му́чеников похвала́, / и всех земноро́дных
обновле́ние, / Де́во Ма́ти Бо́жия: / Тобо́ю бо Бо́гу
примири́хомся. / Те́мже чтим Твое́ в храм Госпо́день вхожде́ние
/ и со А́нгелом вси пе́сненно, / ра́дуйся, Тебе́, Пречи́стая,
вопие́м, / Твои́ми моли́твами спаса́емии.</p>

<h4 id="n6770">Ины стихиры, глас 4.<br id="n6771">
Подобен: Я́ко до́бля:</h4>

<p class="MsoNormal" id="n6772"><span style="color:red" id="n6773">В</span>о святы́х свята́я,
Свята́я и Непоро́чная, Святы́м Ду́хом вво́дится / и святы́м
А́нгелом пита́ется, / су́щи святе́йший храм Свята́го Бо́га
на́шего, / вся́чeская освяти́вшаго вхо́дом Eя́ / и обожи́вшаго
eстество́ земны́х попо́лзшееся. <span style="color:red" id="n6774">(2)</span></p>

<p class="MsoNormal" id="n6775"><span style="color:red" id="n6776">O</span>трокови́цы, ра́дующеся
и свещи́ иму́ще, / Свещи́ днесь предхо́дят разу́мней /
и вво́дят Сию́ во свята́я святы́х свяще́нно, / проявля́юще
хотя́щую Зарю́ неизрече́нно из Нея́ возсия́ти / и просвети́ти
во тьме седя́щия неве́дения Ду́хом.</p>

<p class="MsoNormal" id="n6777"><span style="color:red" id="n6778">В</span>еселя́ся, приими́,
Заха́рие, / возопи́ А́нна всехва́льная, / Ю́же пропове́даша
Бо́жии проро́цы Ду́хом, / и Сию́ введи́ во святы́й
храм свяще́нно воспита́тися, / я́ко да бу́дет Влады́ки
всех Боже́ственный престо́л, / и пала́та, и oдр, и светоза́рное
оби́телище.</p>

<p class="MsoNormal" id="n6779"><span style="color:red" id="n6780">Слава, и ныне, глас 8:</span> По рождестве́
Твое́м, Богоневе́сто Влады́чице, / пришла́ eси́ в храм
Госпо́день / воспита́тися во свята́я святы́х, я́ко освяще́нна;
/ тогда́ и Гаврии́л по́слан бысть к Тебе́, Всенепоро́чней,
/ пи́щу Тебе́ принося́. / Небе́сная вся удиви́шася, / зря́ще
Ду́ха Свята́го, в Тя все́льшася. / Те́мже, Пречи́стая и
Нескве́рная, / я́же на Небеси́ и на земли́ сла́вима, /
Ма́ти Бо́жия, спаси́ род наш.</p>

<p class="MsoNormal" id="n6781"><span style="color:red" id="n6782">Вход. Прокимен дне. Чтения три.</span></p>

<h3 id="n6783">Исхо́да чте́ние.</h3>

<p class="MsoNormal" id="n6784"><span style="color:red" id="n6785">Г</span>лаго́ла Госпо́дь к
Моисе́ю, глаго́ля: в день еди́н ме́сяца пе́рваго поста́виши
ски́нию свиде́ния, и вложи́ши киво́т, и покры́еши его́
заве́сою. И внесе́ши трапе́зу и свети́льник ея́, и положи́ши
кади́льницу злату́ю, во е́же кади́ти пред киво́том свиде́ния.
И положи́ши покро́в заве́сы над две́рьми ски́нии свиде́ния.
И во́змеши еле́й пома́зания и пома́жеши ски́нию и вся,
я́же в ней. И освяти́ши ю и вся сосу́ды ея́, и бу́дет свята́.
И освяти́ши же́ртвенник, и бу́дет же́ртвенник свята́я святы́х.
И сотвори́ Моисе́й вся, ели́ка запове́да ему́ Госпо́дь
Бог Святы́й Изра́илев. И покры́ о́блак ски́нию свиде́ния,
и сла́вы Госпо́дни испо́лнися ски́ния. И не можа́ше Моисе́й
вни́ти в ски́нию свиде́ния, я́ко осеня́ше над не́ю
о́блак, и сла́вы Госпо́дни испо́лнися ски́ния.</p>

<p class="MsoNormal" align="right" style="text-align:right" id="n6786"><span style="font-size:
8.0pt;color:red" id="n6787">Исх 40:1–5, 9–10, 16, 34–35</span></p>

<h3 id="n6788">Царств тре́тиих чте́ние.</h3>

<p class="MsoNormal" id="n6789"><span style="color:red" id="n6790">Б</span>ысть, я́ко соверши́
Соломо́н е́же созда́ти дом Госпо́день. И собра́ вся ста́рцы
Изра́илевы в Сио́н вознести́ киво́т заве́та Госпо́дня
из гра́да Дави́дова, сей есть Сио́н. И взя́ша свяще́нницы
киво́т заве́та Госпо́дня, и ски́нию свиде́ния, и вся сосу́ды
святы́я, я́же в ски́нии свиде́ния. И царь, и весь Изра́иль
пред киво́том. И внесо́ша свяще́нницы киво́т заве́та Госпо́дня
на ме́сто его́, в дави́р хра́ма, во свята́я святы́х,
под кри́ла Херуви́мов. Я́ко Херуви́ми бя́ху распросте́рты
крила́ми над ме́стом киво́та, и покрыва́ху Херуви́ми над
киво́том и над свята́я его́ свы́шше. И не бе в киво́те,
кроме́ двух скрижа́лей заве́та, я́же положи́ та́мо
Моисе́й в Хори́ве, я́же завеща́ Госпо́дь. И бысть, я́ко
изыдо́ша свяще́нницы от свята́го, и о́блак испо́лни дом.
И не возмого́ша свяще́нницы ста́ти служи́ти от лица́ о́блака,
я́ко испо́лнися сла́вы дом Го́спода Бо́га Вседержи́теля.</p>

<p class="MsoNormal" align="right" style="text-align:right" id="n6791"><span style="font-size:
8.0pt;color:red" id="n6792">3 Цар 7:51А; 8:1, 3–7, 9–11</span></p>

<h3 id="n6793">Проро́чества Иезеки́илева чте́ние.</h3>

<p class="MsoNormal" id="n6794"><span style="color:red" id="n6795">Т</span>а́ко глаго́лет Госпо́дь:
бу́дет от дне осма́го и про́чее, сотворя́т иере́и на олтари́
всесожже́ния ва́шего и я́же спасе́ния ва́шего, и прииму́
вы, глаго́лет Адонаи́ Госпо́дь. И обрати́ мя на путь врат святы́х
вне́шних, зря́щих на восто́ки, и сия́ бя́ху затворе́на.
И рече́ Госпо́дь ко мне: врата́ сия́ затворе́на бу́дут
и не отве́рзутся, и никто́же про́йдет сквозе́ их; я́ко
Госпо́дь Бог Изра́илев про́йдет и́ми, и бу́дут затворе́на.
Я́ко Игу́мен ся́дет в них сне́сти хлеб, по пути́ Ела́мских
врат вни́дет и по пути́ его́ изы́дет. И введе́ мя по пути́
врат святы́х, су́щих к се́веру, пря́мо хра́му, и ви́дех,
и се испо́лнь сла́вы храм Госпо́день.</p>

<p class="MsoNormal" align="right" style="text-align:right" id="n6796"><span style="font-size:
8.0pt;color:red" id="n6797">Иез 43:27; 44:1–4</span></p>

<h3 id="n6798">На литии стихиры, глас 1. Самогласны.<br id="n6799">
Георгия Никомидийскаго:</h3>

<p class="MsoNormal" id="n6800"><span style="color:red" id="n6801">Д</span>а ра́дуется днесь Не́бо
свы́ше, / и óблацы весе́лие да кропя́т / о зело́ пресла́вных
вели́чиих Бо́га на́шего: / се бо Дверь, на восто́ки зря́щая,
/ ро́ждшися от непло́дове безпло́дныя по обетова́нию / и Бо́гу
освяще́на бы́вши в жили́ще, / днесь в храм я́ко непоро́чное
приноше́ние приво́дится, / да ра́дуется Дави́д, бряца́я
в гу́сли: / приведу́тся, рече́, Царю́ де́вы в след Eя́,
/ бли́жния Eя́ приведу́тся внутрь ски́нии Бо́жия, / внутрь
очисти́лища Eго́, / воспита́тися в жили́ще / пре́жде век
от Oтца́ нетле́нно Ро́ждшагося / во спасе́ние душ на́ших.</p>

<h4 id="n6802">Глас 4:</h4>

<p class="MsoNormal" id="n6803"><span style="color:red" id="n6804">Д</span>несь Боговмести́мый храм,
Богоро́дица, / в храм Госпо́день приво́дится, / и Заха́рия Сию́
прие́млет: / днесь свята́я святы́х ра́дуются, / и лик А́нгельский
та́инственно торжеству́ет. / С ни́миже и мы, пра́зднующе днесь,
с Гаврии́лом возопии́м: / ра́дуйся, Благода́тная, Госпо́дь
с Тобо́ю, / име́яй ве́лию ми́лость.</p>

<p class="MsoNormal" id="n6805"><span style="color:red" id="n6806">П</span>рииди́те, вси ве́рнии,
/ eди́ну Непоро́чную восхва́лим, / от проро́ков пропове́данную
и в храм приведе́нную, / пре́жде век пронарече́нную Ма́терь
/ и в после́дняя ле́та я́вльшуюся Богоро́дицу. / Го́споди,
моли́твами Eя́ / мир Твой пода́ждь нам и ве́лию ми́лость.</p>

<h4 id="n6807">Слава, и ныне, глас 5. Леонта Маистра:</h4>

<p class="MsoNormal" id="n6808"><span style="color:red" id="n6809">В</span>озсия́ день ра́достен
/ и пра́здник всече́стен: / днесь бо я́же пре́жде Рождества́
и по Рождестве́ Де́ва пребы́вши, / в храм Госпо́день приво́дится,
/ и ра́дуется Заха́рия ста́рец, роди́тель Предте́чев,
/ и вопие́т ве́село: / прибли́жися, Предста́тельница скорбя́щих,
/ в храм святы́й, я́ко Свята́, / освяти́тися во оби́телище
Всецаря́. / Да весели́тся Иоаки́м пра́oтец, и А́нна да
ра́дуется, / я́ко принесо́ша Бо́гу я́ко триле́тствующую
Ю́ницу / непоро́чную Влады́чицу. / Ма́тeри, сра́дуйтеся,
де́вы, взыгра́йте, / и непло́ды, сликовству́йте, / я́ко
отве́рзе нам Небе́сное Ца́рство пронарече́нная Всецари́ца,
/ ра́дуйтеся, лю́дие, и весели́теся.</p>

<h3 id="n6810">На стиховне стихиры, глас 5.<br id="n6811">
Подобен: Ра́дуйся:</h3>

<p class="MsoNormal" id="n6812"><span style="color:red" id="n6813">Р</span>а́дуйся, Не́бо и земля́,
/ Не́бо У́мное гряду́щее зря́ще, / в Боже́ственный дом
воспита́тися че́стно, / Де́ву eди́ну и непоро́чную, / к
Не́йже, дивя́ся, Заха́рия вопия́ше: / Две́ре Госпо́дня,
хра́ма отверза́ю Тебе́ двéри, / ра́дующися, в нем ликовству́й,
/ позна́х бо и ве́ровах, / я́ко уже́ избавле́ние прии́дет
проявле́нно Изра́илево / и роди́тся из Тебе́ Бог Сло́во,
/ да́руяй ми́рови ве́лию ми́лость.</p>

<p class="MsoNormal" id="n6814"><span style="color:red" id="n6815">Стих:</span> <b id="n6816">Приведу́тся Царю́
де́вы в след </b><b id="n6817">Eя́, / и́скренния </b><b id="n6818">Eя́ приведу́тся
Тебе́.</b></p>

<p class="MsoNormal" id="n6819"><span style="color:red" id="n6820">А́</span>нна Боже́ственная
благода́ть я́ве, / от благода́ти да́нную, чи́стую Присноде́ву
/ приво́дит с весе́лием в храм Бо́жий, / призва́вши ити́
пред Не́ю oтрокови́цам, / свещи́ нося́щим, и глаго́лющи:
/ пойди́, Ча́до, / Да́вшему Тя бу́ди возложе́ние и благово́нный
фимиа́м. / Вни́ди в незаходи́мая, и уве́ждь та́йны, / и
угото́вися бы́ти Иису́сово вмести́лище, весе́лое и кра́сное,
/ подаю́щаго ми́ру ве́лию ми́лость.</p>

<p class="MsoNormal" id="n6821"><span style="color:red" id="n6822">Стих:</span> <b id="n6823">Приведу́тся в весе́лии
и ра́довании, / введу́тся в храм Царе́в.</b></p>

<p class="MsoNormal" id="n6824"><span style="color:red" id="n6825">В</span>нутрь в храм Бо́жий / Боговмести́мый
храм возлага́ется, Де́ва Всесвята́я, / и oтрокови́цы Eй ны́не,
свещи́ нося́ще, предхо́дят. / Игра́ет роди́телей сопряже́ние
изря́дное, / Иоаки́м же и А́нна, ликовству́юще, / я́ко
роди́ша Творца́ ро́ждшую, / Я́же ликовству́ющи в Боже́ственных
ски́ниих / и пита́ема руко́ю А́нгеловою, Всенепоро́чная,
/ Христа́ яви́ся Ма́ти, / Подаю́щаго ми́ру ве́лию
ми́лость.</p>

<h4 id="n6826">Слава, и ныне, глас 6. Сергия Агиополита:</h4>

<p class="MsoNormal" id="n6827"><span style="color:red" id="n6828">Д</span>несь собо́ри ве́рных,
соше́дшеся, / духо́вне да торжеству́им / и Богоoтрокови́цу Де́ву
и Богоро́дицу, / в храм Госпо́день приводи́му, / благоче́стно
восхва́лим, / предъизбра́нну от всех родо́в, / во оби́телище
всех Царя́ Христа́ и Бо́га: / де́вы, свещи́ нося́ще,
предъиди́те, / Присноде́вы чту́ще честно́е происхожде́ние,
/ ма́тeри, печа́ль всю отложи́вше, / ра́достно спосле́дствуйте
Ма́тери Бо́га быва́ющей / и ра́дости ми́ра Хода́таице.
/ Вси у́бо ра́достно, / éже ра́дуйся, со А́нгелом возопии́м
Обра́дованней, / при́сно моля́щейся о душа́х на́ших.</p>

<h3 id="n6829">На благословении хлебов, тропарь, глас 4:</h3>

<p class="MsoNormal" id="n6830"><span style="color:red" id="n6831">Д</span>несь благоволе́ния Бо́жия
предображе́ние / и челове́ков спасе́ния пропове́дание / в хра́ме
Бо́жии я́сно Де́ва явля́ется / и Христа́ всем предвозвеща́ет.
/ Той и мы велегла́сно возопии́м: / ра́дуйся, смотре́ния Зижди́телева
исполне́ние. <span style="color:red" id="n6832">(3)</span></p>

<p class="MsoNormal" id="n6833"><span style="color:red" id="n6834">А идеже всенощнаго бдения несть, на велицей
вечерни тропарь глаголем единожды.</span></p>

<h2 id="n6835"><a name="_НА_УТРЕНИ_9" id="n6836"></a>НА УТРЕНИ</h2>

<h3 id="n6837">На Бог Госпо́дь: тропарь, глас 4:</h3>

<p class="MsoNormal" id="n6838"><span style="color:red" id="n6839">Д</span>несь благоволе́ния Бо́жия
предображе́ние / и челове́ков спасе́ния пропове́дание / в хра́ме
Бо́жии я́сно Де́ва явля́ется / и Христа́ всем предвозвеща́ет.
/ Той и мы велегла́сно возопии́м: / ра́дуйся, смотре́ния Зижди́телева
исполне́ние. <span style="color:red" id="n6840">(3)</span></p>

<h3 id="n6841">По 1-м стихословии седален, глас 1.<br id="n6842">
Подобен: Лик А́нгельский:</h3>

<p class="MsoNormal" id="n6843"><span style="color:red" id="n6844">П</span>ра́ведных плод, Иоаки́ма
и А́нны, прино́сится Бо́гу во святи́лище свято́е, / пло́тию
младе́нствующи, Пита́тельница Жи́зни на́шея, / Ю́же благослови́
свяще́нный Заха́рия: / Сию́ вси я́ко Ма́терь Бо́жию
ве́рно да ублажи́м.</p>

<p class="MsoNormal" id="n6845"><span style="color:red" id="n6846">Сла́ва, и ны́не, тойже.</span></p>

<h3 id="n6847">По 2-м стихословии седален, глас 4.<br id="n6848">
Подобен: Удиви́ся Ио́сиф:</h3>

<p class="MsoNormal" id="n6849"><span style="color:red" id="n6850">П</span>ре́жде зача́тия, Чи́стая,
освяти́лася еси́ Бо́гу / и, ро́ждшися на земли́, дар принесла́ся
еси́ ны́не Ему́, / исполня́ющи оте́ческое обеща́ние:
/ в Боже́ственнем же хра́ме, я́ко су́що Боже́ственный храм,
/ от младе́нства чи́сте, со свеща́ми све́тлыми отдана́
бы́вши, / яви́лася еси́ Прия́телище Непристу́пнаго и Боже́ственнаго
Све́та. / Вели́ко вои́стинну предше́ствие Твое́, / еди́на
Богоневе́сто и Присноде́во.</p>

<p class="MsoNormal" id="n6851"><span style="color:red" id="n6852">Сла́ва, и ны́не, тойже.</span></p>

<h3 id="n6853">Величание:</h3>

<p class="MsoNormal" id="n6854"><span style="color:red" id="n6855">В</span>елича́ем Тя, / Пресвята́я
Де́во, / Богоизбра́нная Отрокови́це, / и чтим е́же в храм Госпо́день
/ вхожде́ние Твое́.</p>

<h3 id="n6856">Псалом избранный.</h3>

<p class="MsoNormal" id="n6857"><span style="font-size:8.0pt;color:red" id="n6858">1 лик</span> Ве́лий
Госпо́дь и хва́лен зело́, во гра́де Бо́га на́шего,
в горе́ святе́й Его́. <span style="font-size:8.0pt;color:red" id="n6859">2</span>
Благокоре́нным ра́дованием всея́ земли́. <span style="font-size:8.0pt;color:red" id="n6860">1</span> Пресла́вное глаго́лашася о
тебе́, гра́де Бо́жий. <span style="font-size:8.0pt;color:red" id="n6861">2</span>
Град Царя́ вели́каго. <span style="font-size:8.0pt;color:red" id="n6862">1</span>
Я́коже слы́шахом, та́ко и ви́дехом. <span style="font-size:
8.0pt;color:red" id="n6863">2</span> Во гра́де Го́спода сил, во гра́де Бо́га
на́шего. <span style="font-size:8.0pt;color:red" id="n6864">1</span> Бог основа́
и в век. <span style="font-size:8.0pt;color:red" id="n6865">2</span> Освяти́л есть селе́ние
Свое́ Вы́шний. <span style="font-size:8.0pt;color:red" id="n6866">1</span> Святыня
и великоле́пие во святи́ле Его́. <span style="font-size:8.0pt;
color:red" id="n6867">2</span> Свят храм Твой, ди́вен в пра́вде. <span style="font-size:8.0pt;color:red" id="n6868">1</span> Сия́ врата́ Госпо́дня,
пра́веднии вни́дут в ня. <span style="font-size:8.0pt;color:red" id="n6869">2</span>
Предста́ Цари́ца одесну́ю Тебе́. <span style="font-size:
8.0pt;color:red" id="n6870">1</span> В ри́зах позлаще́нных оде́яна, преиспещре́на.
<span style="font-size:8.0pt;color:red" id="n6871">2</span> Лицу́ Твоему́ помо́лятся
бога́тии в лю́дстии. <span style="font-size:8.0pt;color:red" id="n6872">1</span>
Дще́ри царе́й в че́сти Твое́й. <span style="font-size:8.0pt;
color:red" id="n6873">2</span> Вся сла́ва Дще́ре Царе́вы внутрь. <span style="font-size:8.0pt;color:red" id="n6874">1</span> Ря́сны златы́ми оде́яна
и преиспещре́на. <span style="font-size:8.0pt;color:red" id="n6875">2</span> Приведу́тся
Царю́ де́вы в след Ея́. <span style="font-size:8.0pt;color:red" id="n6876">1</span>
Бли́жняя Ея́ приведу́тся Тебе́. <span style="font-size:
8.0pt;color:red" id="n6877">2</span> Приведу́тся в весе́лии и ра́довании, введу́тся
в храм Царе́в. <span style="font-size:8.0pt;color:red" id="n6878">1</span> Слы́ши
Дщи и виждь, и приклони́ у́хо Твое́. <span style="font-size:
8.0pt;color:red" id="n6879">2</span> И забу́ди лю́ди Твоя́, и дом отца́
Твоего́. <span style="font-size:8.0pt;color:red" id="n6880">1</span> И возжела́ет
Царь добро́ты Твоея́. <span style="font-size:8.0pt;color:red" id="n6881">2</span>
Помяну́ и́мя Твое́ во вся́ком ро́де и ро́де. <span style="font-size:8.0pt;color:red" id="n6882">1</span> Восприя́хом, Бо́же, ми́лость
Твою́, посреде́ люде́й Твои́х. <span style="font-size:8.0pt;
color:red" id="n6883">2</span> Сего́ ра́ди лю́дие испове́дятся Тебе́
в век, и в век ве́ка.</p>

<p class="MsoNormal" id="n6884"><span style="color:red" id="n6885">Сла́ва, и ны́не:</span> Аллилу́иа,<span style="color:red" id="n6886"> трижды.</span></p>

<h3 id="n6887">По полиелеи седален, глас 8.<br id="n6888">
Подобен: Повеле́нное та́йно:</h3>

<p class="MsoNormal" id="n6889"><span style="color:red" id="n6890">Д</span>а ра́дуется Дави́д
песнопи́сец, / и да ликовству́ет Иоаки́м со А́нною, / я́ко
плод святы́й из них произы́де, / Мари́я светоно́сная, Боже́ственная
свеща́, / и ра́дуется, входя́щи в храм, / Ю́же и, зря, благослови́
Варахи́ин сын / и, ра́дуяся, взыва́ше: / ра́дуйся, Чу́до
всеми́рное.</p>

<p class="MsoNormal" id="n6891"><span style="color:red" id="n6892">Сла́ва, и ны́не, тойже.</span></p>

<h3 id="n6893">Степенна, 1-й антифон 4-го гласа:</h3>

<p class="MsoNormal" id="n6894"><span style="color:red" id="n6895">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n6896"><span style="color:red" id="n6897">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n6898"><span style="color:red" id="n6899">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n6900">Прокимен, глас 4:</h3>

<p class="MsoNormal" id="n6901"><span style="color:red" id="n6902">С</span>лы́ши, Дщи, и виждь, и приклони́
у́хо Твое́. <span style="color:red" id="n6903">Стих:</span> Отры́гну се́рдце
мое сло́во бла́го, глаго́лю аз дела́ моя Царе́ви.</p>

<p class="MsoNormal" id="n6904"><span style="color:red" id="n6905">Другий прокимен:</span> Вся́кое
дыха́ние / да хва́лит Го́спода. <span style="color:red" id="n6906">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n6907">Евангелие от Луки, зачало 4.</h3>

<p class="MsoNormal" id="n6908"><span style="color:red" id="n6909">В</span>о дни о́ны, воста́вши,
Мариа́м, и́де в го́рняя со тща́нием, во град Иу́дов. И
вни́де в дом Заха́риин, и целова́ Елисаве́т. И бысть я́ко
услы́ша Елисаве́т целова́ние Мари́ино, взыгра́ся младе́нец
во чре́ве ея́: и испо́лнися Ду́ха Свя́та Елисаве́т.
И возопи́ гла́сом ве́лиим, и рече́: благослове́на Ты в
жена́х, и благослове́н плод чре́ва Твоего́. И отку́ду мне
сие́, да прии́де Ма́ти Го́спода моего́ ко мне? Се бо, я́ко
бысть глас целова́ния Твоего́ во у́шию мое́ю, взыгра́ся
младе́нец ра́дощами во чре́ве мое́м. И блаже́нна Ве́ровавшая,
я́ко бу́дет соверше́ние глаго́ланным Ей от Го́спода. И
рече́ Мариа́м: вели́чит душа́ Моя́ Го́спода, и возра́довася
дух Мой о Бо́зе Спа́се Мое́м. Я́ко призре́ на смире́ние
Рабы́ Своея́: се бо, отны́не ублажа́т Мя вси ро́ди. Я́ко
сотвори́ Мне вели́чие Си́льный, и свя́то и́мя Его́.
Пребы́сть же Мариа́мь с не́ю я́ко три ме́сяцы, и возврати́ся
в дом Свой.</p>

<p class="MsoNormal" align="right" style="text-align:right" id="n6910"><span style="font-size:
8.0pt;color:red" id="n6911">Лк 1:39–49, 56</span></p>

<h3 id="n6912">По 50-м псалме,<br id="n6913">
вместо Моли́твами Богоро́дицы:</h3>

<p class="MsoNormal" id="n6914"><span style="color:red" id="n6915">Слава, глас 2:</span> Днесь храм одушевле́нный
и Вели́каго Царя́ / в храм вхо́дит / Тому́ угото́ватися
в Боже́ственное жили́ще. / Лю́дие, весели́теся.</p>

<p class="MsoNormal" id="n6916"><span style="color:red" id="n6917">И ныне, тойже. Таже, глас 6: </span>Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n6918">Стихира самогласна, глас 4:</h3>

<p class="MsoNormal" id="n6919"><span style="color:red" id="n6920">Д</span>несь Боговмести́мый храм,
Богоро́дица, / в храм Госпо́день приво́дится, / и Заха́рия Сию́
прие́млет; / днесь свята́я святы́х ра́дуются, / и лик А́нгельский
та́инственно торжеству́ет. / С ни́миже и мы, пра́зднующе днесь,
/ с Гаврии́лом возопии́м: / ра́дуйся, Благода́тная, Госпо́дь
с Тобо́ю, / име́яй ве́лию ми́лость.</p>

<h3 id="n6921">Канона праздника два: первый, со ирмосом на 8.<br id="n6922">
Ирмос по дважды, тропари на 6.<br id="n6923">
Творение Георгиево. Егоже краегранесие:<br id="n6924">
Ты благода́ть, Влады́чице сло́ву даждь. Глас 4.<br id="n6925">
Песнь 1.</h3>

<p class="MsoNormal" id="n6926"><span style="color:red" id="n6927">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ вхожде́ние.</p>

<p class="MsoNormal" id="n6928"><span style="color:red" id="n6929">П</span>рему́дрости, Пречи́стая,
Тя сокро́вище ве́мы и благода́ти, / точа́щую исто́чник
приснотеку́щий ра́зума, / про́сим: Твоя́ ка́пли одожди́,
Влады́чице, е́же воспева́ти Тя при́сно.</p>

<p class="MsoNormal" id="n6930"><span style="color:red" id="n6931">П</span>ревы́шши, Пречи́стая,
Небе́с бы́вши, храм и пала́та, / в храм Бо́жий возложи́лася
еси́ / Тому́ угото́ватися в Боже́ственное жили́ще прише́ствия
Его́.</p>

<p class="MsoNormal" id="n6932"><span style="color:red" id="n6933">С</span>вет возсия́вши Богоро́дица
благода́ти, / вся просвети́ и совокупи́ пресве́тлое Ея́
украси́ти торжество́ пе́сньми: / прииди́те, к Ней стеце́мся.</p>

<p class="MsoNormal" id="n6934"><span style="color:red" id="n6935">Д</span>верь сла́вная, по́мыслы
непроходи́мая, / две́ри отве́рзши хра́ма Бо́жия, / ны́не
повелева́ет нам, совше́дшим, / Боже́ственных Ея́ чуде́с
наслади́тися.</p>

<h3 id="n6936">Другий канон праздника, подобне со ирмосом на 8.<br id="n6937">
Ирмос по дважды, тропари на 6. Творение Василиево, глас 1.<br id="n6938">
Песнь 1.</h3>

<p class="MsoNormal" id="n6939"><span style="color:red" id="n6940">Ирмос:</span> Песнь побе́дную пои́м
вси Бо́гу, / сотво́ршему ди́вная чудеса́ мы́шцею высо́кою
/ и спа́сшему Изра́иля, я́ко просла́вися.</p>

<p class="MsoNormal" id="n6941"><span style="color:red" id="n6942">С</span>теце́мся днесь, Богоро́дицу
почита́юще пе́сньми, / и торжеству́им духо́вный пра́здник:
/ в храм бо Бо́гу дар прино́сится.</p>

<p class="MsoNormal" id="n6943"><span style="color:red" id="n6944">П</span>е́сньми да воспои́м
Богоро́дицы сла́вное предше́ствие: / к хра́му бо днесь, я́ко
храм Бо́жий, / прино́сится проро́чески дар многоце́нный.</p>

<p class="MsoNormal" id="n6945"><span style="color:red" id="n6946">А́</span>нна непоро́чная ра́довашеся,
/ я́ко дар многоце́нен Бо́гу принося́щи в храм ма́терски,
/ Иоаки́м же с не́ю торжеству́ет све́тло.</p>

<p class="MsoNormal" id="n6947"><span style="color:red" id="n6948">Д</span>ави́д, пра́отец Твой,
воспе́ Тя дре́вле, Де́во Богоневе́сто, / Дщерь глаго́ля
Тя Царя́ Христа́, / Его́же и, роди́вши, ма́терски Младе́нца
дои́ла еси́.</p>

<p class="MsoNormal" id="n6949"><span style="color:red" id="n6950">П</span>ло́тию триле́тствующи,
Богоро́дица Го́споду прино́сится; / Заха́рия же Сию́, свяще́нник
Бо́жий, прие́м, / ра́дуяся, в храм возложи́.</p>

<p class="MsoNormal" id="n6951"><span style="color:red" id="n6952">Д</span>е́вы, ликовству́йте,
/ свещено́сицы, начни́те днесь, / и ма́тери, воспо́йте Цари́це
Ма́тери, / приходя́щей в храм Царя́ Христа́.</p>

<p class="MsoNormal" id="n6953"><span style="color:red" id="n6954">Троичен:</span> Тро́ице Единосу́щная,
/ О́тче, и Сло́ве, и Ду́ше Святы́й, / Тя ве́рно сла́вим,
я́ко Творца́ всех, / и Тебе́ вопие́м благоче́стно: / спаси́
ны, Бо́же.</p>

<p class="MsoNormal" id="n6955"><span style="color:red" id="n6956">Богородичен:</span> От ба́гра крове́й
Твои́х, червлени́цею, Пречи́стая, оде́явся, / проше́д,
обнови́ Царь и Бог род весь челове́ческий благоутро́бием Свои́м.</p>

<p class="MsoNormal" id="n6957"><span style="color:red" id="n6958">Катавасия:</span> Христо́с ражда́ется
– сла́вите, / Христо́с с Небе́с – сря́щите. / Христо́с
на земли́ – возноси́теся. / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<p class="MsoNormal" id="n6959"><span style="color:red" id="n6960">(От сего дне катавасия сия поется, до
1-го дне января).</span></p>

<h3 id="n6961">Песнь 3.</h3>

<p class="MsoNormal" id="n6962"><span style="color:red" id="n6963">Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в честне́м вхожде́нии
Твое́м / венце́в сла́вы сподо́би.</p>

<p class="MsoNormal" id="n6964"><span style="color:red" id="n6965">Н</span>евестокраси́тель днесь яви́ся
кра́сный Де́вы храм и черто́г, / прие́м одушевле́нный черто́г
Бо́жий, / Чи́стую, и Непоро́чную, и Светле́йшую всея́ тва́ри.</p>

<p class="MsoNormal" id="n6966"><span style="color:red" id="n6967">Д</span>ави́д, предначина́я
ликова́ние, игра́ет, и ликовству́ет с на́ми, / и Цари́цу
зове́т Тя укра́шену, Пречи́стая, / предстоя́щу, Всечи́стая,
в хра́ме Царю́ и Бо́гу.</p>

<p class="MsoNormal" id="n6968"><span style="color:red" id="n6969">И</span>з нея́же преступле́ние
произы́де дре́вле ро́ду челове́ческому, / из Тоя́ исправле́ние
и нетле́ние процвете́: / Богоро́дица днесь приводи́ма в дом
Бо́жий.</p>

<p class="MsoNormal" id="n6970"><span style="color:red" id="n6971">И</span>гра́ют А́нгельская
во́инства и всех челове́к мно́жество, / и пред лице́м, Пречи́стая,
предтеку́т Твои́м днесь свещено́сицы, / зову́ще вели́чествия
Твоя́ в дому́ Бо́жии.</p>

<p class="MsoNormal" id="n6972">&nbsp;</p>

<p class="MsoNormal" id="n6973"><span style="color:red" id="n6974">Ин. Ирмос:</span> Да утверди́тся
се́рдце мое́ в во́ли Твое́й, Христе́ Бо́же, / И́же
над вода́ми Не́бо утвержде́й второ́е / и основа́вый на
вода́х зе́млю, Всеси́льне.</p>

<p class="MsoNormal" id="n6975"><span style="color:red" id="n6976">Т</span>оржеству́им, празднолю́бцы,
и сра́дуемся ду́хом / во святе́м пра́зднице, учрежда́ющеся
днесь, Дще́ре Царе́вы / и Ма́тере Бо́га на́шего.</p>

<p class="MsoNormal" id="n6977"><span style="color:red" id="n6978">И</span>оаки́ме, ра́дуйся днесь,
/ и весели́ся, А́нно, ду́хом, / рожде́нную из вас Го́споду
приводя́ще триле́тствующу, / я́ко Ю́ницу Чи́сту Всенепоро́чную.</p>

<p class="MsoNormal" id="n6979"><span style="color:red" id="n6980">Б</span>о́жие селе́ние во храм
святы́й приво́дится, Богоро́дица Мариа́м, / пло́тию триле́тствующая,
/ и Той свещесве́тят де́вы, предтеку́ще.</p>

<p class="MsoNormal" id="n6981"><span style="color:red" id="n6982">Б</span>о́жия А́гница небла́зненная
и голуби́ца нескве́рная, / Боговмести́мая ски́ния, сла́вы
освяще́ние, / в ски́нии святе́й обита́ти избра́.</p>

<p class="MsoNormal" id="n6983"><span style="color:red" id="n6984">Т</span>риле́тствующая те́лом
и многоле́тствующая ду́хом, / ши́ршая Небе́с и Го́рних
сил превы́шшая, / да восхва́лится пе́сньми Богоневе́стная.</p>

<p class="MsoNormal" id="n6985"><span style="color:red" id="n6986">Б</span>огоро́дицы пра́зднующе
в невходи́мых предше́ствие, / свещеиму́ще у́мно с весе́лием,
/ днесь и мы с де́вами ко хра́му прибли́жимся.</p>

<p class="MsoNormal" id="n6987"><span style="color:red" id="n6988">С</span>вяще́нницы Бо́жии,
/ облецы́теся в пра́вду благода́тию и сря́щите све́тло,
/ вхо́ды подаю́ще Дще́ри Царя́ и Бо́га во свята́я.</p>

<p class="MsoNormal" id="n6989"><span style="color:red" id="n6990">Троичен:</span> Свет Оте́ц, Свет
Сын Его́, Свет Дух Уте́шительный: / я́ко от Со́лнца бо Еди́наго
Тро́ицы, сия́юще, / Боже́ственно озаря́ет и соблюда́ет
ду́ши на́ша.</p>

<p class="MsoNormal" id="n6991"><span style="color:red" id="n6992">Богородичен:</span> Тя проро́цы
пропове́даша киво́т, Чи́стая, святы́ни, / кади́льницу злату́ю,
и све́щник, и трапе́зу, / и мы, я́ко Боговмести́мую ски́нию,
воспева́ем Тя.</p>

<p class="MsoNormal" id="n6993"><span style="color:red" id="n6994">Катавасия:</span> Пре́жде век от
Отца́ рожде́нному нетле́нно Сы́ну / и в после́дняя от Де́вы
/ воплоще́нному безсе́менно, / Христу́ Бо́гу возопии́м:
/ вознесы́й рог наш, / свят еси́, Го́споди.</p>

<h3 id="n6995">Седален, глас 4: <br id="n6996">
Подобен: Удиви́ся Ио́сиф:</h3>

<p class="MsoNormal" id="n6997"><span style="color:red" id="n6998">В</span>озопи́й, Дави́де,
/ что сей настоя́щий пра́здник, / Ю́же воспе́л еси́ иногда́
в кни́зе псало́мстей, / я́ко Дщерь Богоотрокови́цу и Де́ву.
/ Приведу́тся, рече́, Царю́ та́инственно де́вы во след
Ея́ и бли́жния Ея́. / И ди́вен соде́лай и всеми́рен
пра́здник зову́щим: / Богоро́дица нам предста́, спасе́ния
Хода́таица.</p>

<h4 id="n6999">Слава, и ныне, глас и подобен тойже:</h4>

<p class="MsoNormal" id="n7000"><span style="color:red" id="n7001">Н</span>епоро́чная А́гница
и нескве́рный черто́г, / в дом Бо́жий Богоро́дица Мариа́м
с весе́лием вво́дится пресла́вно, / Ю́же А́нгели Бо́жии
дорино́сят ве́рно, / и вси ве́рнии блажа́т при́сно / и
благода́рственно пою́т Ей непреста́нно ве́лиим гла́сом:
/ на́ша сла́ва и спасе́ние Ты еси́, Всенепоро́чная.</p>

<h3 id="n7002">Песнь 4.</h3>

<p class="MsoNormal" id="n7003"><span style="color:red" id="n7004">Ирмос:</span> Неизсле́дный Бо́жий
сове́т, / е́же от Де́вы воплоще́ния Тебе́, Вы́шняго,
/ проро́к Авваку́м, усмотря́я, зовя́ше: / сла́ва си́ле
Твое́й, Го́споди.</p>

<p class="MsoNormal" id="n7005"><span style="color:red" id="n7006">Д</span>верь непрохо́дную Бо́жий
дом прие́мля днесь, / преста́ти сотвори́ вся́кой слу́жбе
зако́нной, / я́ко и́стинно яви́ся, зовы́й, / су́щим
на земли́ И́стина.</p>

<p class="MsoNormal" id="n7007"><span style="color:red" id="n7008">Г</span>ора́ присе́нная, ю́же
прови́де дре́вле Авваку́м, / предпропове́да внутрь вмести́вшуюся
в нехо́дных хра́ма, / доброде́тели процве́тши, и покрыва́ет
концы́.</p>

<p class="MsoNormal" id="n7009"><span style="color:red" id="n7010">В</span>и́девши пресла́вная
вся земля́ стра́нныя же и ди́вныя ве́щи, / ка́ко Де́ва,
от А́нгела пи́щу прие́млющи, / о́бразы строе́ния но́сит.</p>

<p class="MsoNormal" id="n7011"><span style="color:red" id="n7012">Х</span>рам, и пала́та, и Не́бо
одушевле́нное я́вльшися, Богоневе́сто Царе́ва, / во храм зако́нный
приводи́ма днесь, / Тому́ соблюда́ема, Пречи́стая.</p>

<p class="MsoNormal" id="n7013">&nbsp;</p>

<p class="MsoNormal" id="n7014"><span style="color:red" id="n7015">Ин. Ирмос:</span> Ду́хом прови́дя,
проро́че Авваку́ме, Словесе́ воплоще́ние, / пропове́дал
еси́, вопия́: / внегда́ прибли́житися ле́том, позна́ешися,
внегда́ приити́ вре́мени, пока́жешися. / Сла́ва си́ле
Твое́й, Го́споди.</p>

<p class="MsoNormal" id="n7016"><span style="color:red" id="n7017">П</span>роро́че Иса́ие, прорцы́
нам, / Де́ва кто есть, иму́щая во чре́ве? / Я́же из Иу́дина
ко́рене прозя́бши / и ро́ждшися из Дави́да царя́, / се́мене
свята́го плод благосла́вный.</p>

<p class="MsoNormal" id="n7018"><span style="color:red" id="n7019">Н</span>ачина́йте, де́вы, и
воспо́йте пе́сни, / рука́ми держа́ще свещи́, Чи́стыя
Богоро́дицы предше́ствие хва́ляще, / ны́не гряду́щия во
храм Бо́жий, ку́пно с на́ми пра́зднующи.</p>

<p class="MsoNormal" id="n7020"><span style="color:red" id="n7021">И</span>оаки́ме и А́нно, весели́теся
ны́не, / во храм приводя́ще Госпо́день Чи́стую Бо́га Ма́терь
Христа́ Всецаря́ бу́дущую, / от вас же ро́ждшуюся, я́ко
триле́тствующую Ю́ницу.</p>

<p class="MsoNormal" id="n7022"><span style="color:red" id="n7023">С</span>вята́я святы́х су́щи,
Чи́стая, / во храм святы́й возлюби́ла еси́ всели́тися
/ и, со А́нгелы, Де́во, бесе́дующи, пребыва́еши, / пресла́вне
с Небе́с хлеб прие́млющи, Пита́тельнице Жи́зни.</p>

<p class="MsoNormal" id="n7024"><span style="color:red" id="n7025">Р</span>о́ждше па́че наде́жди
Пречи́стую Де́ву, / благочести́во обеща́хуся Бо́гу принести́
/ и исполня́ют, даю́ще я́ко же́ртву, рожде́нную от них,
/ Иоа́ким днесь и А́нна, в дом Бо́жий.</p>

<p class="MsoNormal" id="n7026"><span style="color:red" id="n7027">П</span>розябе́ жезл иногда́
Ааро́нов, / прообразу́ющий, Чи́стая, Боже́ственное Рождество́,
/ я́ко безсе́менно зачне́ши, и нетле́нна пребу́деши, /
и по рождестве́ де́вствующи яви́шися, / Младе́нца пита́ющи
всех Бо́га.</p>

<p class="MsoNormal" id="n7028"><span style="color:red" id="n7029">Д</span>е́вы – Де́ву, и ма́тери
– Ма́терь / благоче́стно стецы́теся почти́ти с на́ми ро́ждшуюся
/ я́ко непоро́чную же́ртву и рожде́нную Бо́гу плодоноси́мую,
/ вси у́бо све́тло пра́зднуем.</p>

<p class="MsoNormal" id="n7030"><span style="color:red" id="n7031">Троичен:</span> Тро́ицу Ли́цы,
Еди́ницу о́бразом, / благоче́стно сла́вим Бо́га И́стинна,
/ Его́же пою́т А́нгельская и Арха́нгельская чинонача́лия
я́ко тва́ри Влады́ку, / и челове́цы ве́рно, покланя́ющеся
при́сно.</p>

<p class="MsoNormal" id="n7032"><span style="color:red" id="n7033">Богородичен:</span> Моли́ непреста́нно,
Пресвята́я Чи́стая, / Его́же пло́тию родила́ еси́,
Сы́на Твоего́ и Бо́га, / от многообра́зных се́тей диа́волих
и от вся́ких искуше́ний находя́щих вся изба́вити рабы́
Твоя́.</p>

<p class="MsoNormal" id="n7034"><span style="color:red" id="n7035">Катавасия:</span> Жезл из ко́рене
Иессе́ева / и цвет от него́, Христе́, / от Де́вы прозя́бл
еси́, / из горы́, Хва́льный, приосене́нныя ча́щи, / прише́л
еси́, вопло́щся от Неискусому́жныя, / Невеще́ственный и Бо́же:
/ сла́ва си́ле Твое́й, Го́споди.</p>

<h3 id="n7036">Песнь 5.</h3>

<p class="MsoNormal" id="n7037"><span style="color:red" id="n7038">Ирмос:</span> Ужасо́шася вся́ческая
/ в честне́м вхожде́нии Твое́м: / Ты бо, Неискусобра́чная Де́во,
/ внутрь вошла́ еси́ в храм Бо́жий, / я́коже честне́йший
храм, / всем воспева́ющим Тя / мир подава́ющая.</p>

<p class="MsoNormal" id="n7039"><span style="color:red" id="n7040">С</span>вяще́ние сла́вное и
свяще́нное возложе́ние, / днесь Пречи́стая Де́ва, возложи́вшися
в храм Бо́жий, / Всецарю́ на́шему Бо́гу Еди́ному в жили́ще
соблюда́ется, / я́ко весть Сам.</p>

<p class="MsoNormal" id="n7041"><span style="color:red" id="n7042">Д</span>обро́ту, Пречи́стая,
души́ Твоея́ зря не́когда, / ве́рою Заха́рия возопи́:
/ Ты еси́ избавле́ние, Ты еси́ всех ра́дость, / Ты еси́
воззва́ние на́ше, / Е́юже Невме́стный вмеще́н мне яви́тся.</p>

<p class="MsoNormal" id="n7043"><span style="color:red" id="n7044">О</span>, па́че ума́ чуде́с
Твои́х, Всечи́стая! / Стра́нное Твое́ рождество́ есть,
/ стра́нен о́браз возраще́ния Твоего́, / стра́нна и пресла́вна
Твоя́, Богоневе́сто, вся / и челове́ки несказа́нна.</p>

<p class="MsoNormal" id="n7045"><span style="color:red" id="n7046">С</span>ве́щник многосве́тлый
су́щи, Богоневе́сто, / днесь возсия́ла еси́ в дому́ Госпо́дни
/ и озаря́еши ны честны́ми дарова́нии, Чи́стая, / чуде́с
Твои́х, Богоро́дице всепе́тая.</p>

<p class="MsoNormal" id="n7047">&nbsp;</p>

<p class="MsoNormal" id="n7048"><span style="color:red" id="n7049">Ин. Ирмос:</span> Све́тлый нам возсия́й
Свет Присносу́щный, / у́тренюющим о судьба́х за́поведей Твои́х,
/ Влады́ко Человеколю́бче, Христе́ Бо́же наш.</p>

<p class="MsoNormal" id="n7050"><span style="color:red" id="n7051">Д</span>а светлоно́сим, правосла́внии
вси, стека́ющеся и сла́вяще Богома́терь, / я́ко Го́споду
днесь приво́дится / я́ко же́ртва благоприя́тна.</p>

<p class="MsoNormal" id="n7052"><span style="color:red" id="n7053">Д</span>а веселя́тся пра́отцы
днесь, Влады́чице, / и да ра́дуется ро́ждшая Тя со отце́м Твои́м,
/ я́ко плод их Го́споду прино́сится.</p>

<p class="MsoNormal" id="n7054"><span style="color:red" id="n7055">М</span>ногоимени́тую и сла́внейшую
Непоро́чную Ю́ницу, / я́ко пло́тию ро́ждшую Боже́ственнаго
Тельца́, / вси воспои́м, ве́рно пра́зднующе.</p>

<p class="MsoNormal" id="n7056"><span style="color:red" id="n7057">У</span>неве́щения напису́ются
Боже́ственная зна́мения / па́че ума́ рождества́ Твоего́,
Чи́стая Де́во, / днесь Ду́хом Святы́м в дому́ Бо́жии.</p>

<p class="MsoNormal" id="n7058"><span style="color:red" id="n7059">Д</span>а отве́рзутся преддве́рия
сла́вы Бо́га на́шего / и да прие́млют Неискусобра́чную
Бо́жию Ма́терь, / я́коже триле́тствующую Нескве́рную Ю́ницу.</p>

<p class="MsoNormal" id="n7060"><span style="color:red" id="n7061">М</span>ногочестну́ю и присе́нную
го́ру воспои́м – / Присноде́ву, Бо́жию Ма́терь бы́вшу:
/ Та бо облиста́ свет в конце́х.</p>

<p class="MsoNormal" id="n7062"><span style="color:red" id="n7063">Троичен:</span> Пренача́льное и
Присносу́щное Еди́но Божество́ славосло́вяще, поклони́мся,
/ Тре́ми Ли́цы естество́м неразде́льное / и сла́вою равноче́стное.</p>

<p class="MsoNormal" id="n7064"><span style="color:red" id="n7065">Богородичен:</span> Приста́нище
благоути́шное и необори́мую сте́ну стяжа́хом, / моли́тву
Твою́ во обстоя́ниих, Богороди́тельнице, / всегда́ избавля́еми
бед и скорбе́й.</p>

<p class="MsoNormal" id="n7066"><span style="color:red" id="n7067">Катавасия:</span> Бог сый ми́ра,
Оте́ц щедро́т, / Вели́каго Сове́та Твоего́ А́нгела,
/ мир подава́юща, посла́л еси́ нам: / тем, Богоразу́мия к све́ту
наста́вльшеся, / от но́щи у́тренююще, / славосло́вим Тя, Человеколю́бче.</p>

<h3 id="n7068">Песнь 6.</h3>

<p class="MsoNormal" id="n7069"><span style="color:red" id="n7070">Ирмос:</span> Боже́ственное сие́
и всечестно́е / соверша́юще пра́зднество, / Богому́дрии, Богома́тере,
/ прииди́те, рука́ми воспле́щим, / от Нея́ ро́ждшагося
Бо́га сла́вим.</p>

<p class="MsoNormal" id="n7071"><span style="color:red" id="n7072">В</span>ся́ческая Нося́й глаго́лом,
/ моли́тву пра́ведных услы́ша. / Те́мже непло́дныя разреши́л
еси́ неду́г, я́ко Благоутро́бен, / ра́дости Вино́вную
сим дарова́.</p>

<p class="MsoNormal" id="n7073"><span style="color:red" id="n7074">С</span>каза́ти хотя́ Госпо́дь
язы́ком Свое́ спасе́ние, / Неискусобра́чную ны́не от челове́к
прия́т, / примире́ния зна́мение и обновле́ния.</p>

<p class="MsoNormal" id="n7075"><span style="color:red" id="n7076">Я́</span>ко дом су́щи благода́ти,
/ в не́мже сокро́вища лежа́т неизрече́ннаго Бо́жия строе́ния,
Всечи́стая, / в хра́ме причасти́лася еси́ нетле́нныя сла́дости.</p>

<p class="MsoNormal" id="n7077"><span style="color:red" id="n7078">Д</span>иади́му Тя ца́рскую
прие́м, / храм, Богоневе́сто, просвеща́шеся / и подступа́ше
лу́чшим, / предрече́нных зря на Тебе́ сбытие́.</p>

<p class="MsoNormal" id="n7079">&nbsp;</p>

<p class="MsoNormal" id="n7080"><span style="color:red" id="n7081">Ин. Ирмос:</span> Проро́ка Ио́ну
подража́я, вопию́: / живо́т мой, Бла́же, свободи́ из тли
/ и спаси́ мя, Спа́се ми́ра, зову́ща: сла́ва Тебе́.</p>

<p class="MsoNormal" id="n7082"><span style="color:red" id="n7083">П</span>ра́зднуим, ве́рнии,
пра́здник духо́вный Ма́тере Бо́жия, / воспева́юще благоче́стно:
/ есть бо святе́йша Небе́сных умо́в.</p>

<p class="MsoNormal" id="n7084"><span style="color:red" id="n7085">П</span>е́сньми духо́вными
восхва́лим, ве́рнии, Ма́терь Све́та, / я́ко днесь нам яви́ся,
/ предходя́щи в храм Бо́жий.</p>

<p class="MsoNormal" id="n7086"><span style="color:red" id="n7087">Н</span>ескве́рная А́гница
и Чи́стая Голуби́ца / преведе́ся обита́ти в дом Бо́жий,
/ я́ко Непоро́чная, пронарече́нная бы́ти Ма́ти Бо́жия.</p>

<p class="MsoNormal" id="n7088"><span style="color:red" id="n7089">В</span> храм зако́нный вхо́ды
соверша́ет Храм Бо́жий, Небе́сная ски́ния, / из Нея́же
нам, су́щим во тьме, Свет возсия́.</p>

<p class="MsoNormal" id="n7090"><span style="color:red" id="n7091">М</span>ладе́нствующи пло́тию
и соверше́на душе́ю, / Святы́й Киво́т в дом Бо́жий вхо́дит
/ воспита́тися Боже́ственною благода́тию.</p>

<p class="MsoNormal" id="n7092"><span style="color:red" id="n7093">О</span>т вся́ких искуше́ний
и бед душе́вных свободи́ ны, / притека́ющия к Тебе́, Всепе́тая,
/ Твои́ми мольба́ми, Ма́ти Христа́ Бо́га.</p>

<p class="MsoNormal" id="n7094"><span style="color:red" id="n7095">Троичен:</span> Оте́ц, и Сын, и
Дух пра́вый, / Триипоста́сная Еди́нице и Нераздели́мая Тро́ице,
/ поми́луй покланя́ющияся Боже́ственней Держа́ве Твое́й.</p>

<p class="MsoNormal" id="n7096"><span style="color:red" id="n7097">Богородичен:</span> Во чре́ве Твое́м
вмеще́н Невмести́мый все́ми, Богома́ти, быв, / из Тебе́
произы́де, Пречи́стая, / сугу́б естество́м Бог и Челове́к.</p>

<p class="MsoNormal" id="n7098"><span style="color:red" id="n7099">Катавасия:</span> Из утро́бы Ио́ну
младе́нца изблева́ морски́й зверь, / якова́ прия́т, / в
Де́ву же все́льшееся Сло́во / и плоть прие́мшее про́йде
сохра́ншее нетле́нну. / Его́же бо не пострада́ истле́ния,
/ Ро́ждшую сохрани́ неврежде́нну.</p>

<h3 id="n7100">Кондак, глас 4.<br id="n7101">
Подобен: Вознесы́йся:</h3>

<p class="MsoNormal" id="n7102"><span style="color:red" id="n7103">П</span>речи́стый храм Спа́сов,
/ многоце́нный черто́г и Де́ва, / свяще́нное сокро́вище
сла́вы Бо́жия, / днесь вво́дится в дом Госпо́день, благода́ть
совводя́щи, / Я́же в Ду́се Боже́ственном, / Ю́же воспева́ют
А́нгели Бо́жии: / Сия́ есть селе́ние Небе́сное.</p>

<p class="MsoNormal" id="n7104"><span style="color:red" id="n7105">Икос:</span> Неизрече́нных Бо́жиих
и Боже́ственных та́ин / зря в Де́ве благода́ть явля́емую
и исполня́емую я́вственно, / ра́дуюся и о́браз разуме́ти
недоуме́юся, стра́нный и неизрече́нный: / ка́ко избра́нная,
Чи́стая, Еди́на яви́ся па́че всея́ тва́ри ви́димыя
и разумева́емыя? / Те́мже восхвали́ти хотя́ Сию́, ужаса́юся
зело́ умо́м же и сло́вом, / оба́че дерза́я, пропове́даю
и велича́ю: / Сия́ есть селе́ние Небе́сное.</p>

<h3 id="n7106">Песнь 7.</h3>

<p class="MsoNormal" id="n7107"><span style="color:red" id="n7108">Ирмос:</span> Не послужи́ша тва́ри
Богому́дрии, / па́че Созда́вшаго, / но, о́гненное преще́ние
му́жески попра́вше, / ра́довахуся, пою́ще: / препе́тый
отце́в Госпо́дь и Бог, благослове́н еси́.</p>

<p class="MsoNormal" id="n7109"><span style="color:red" id="n7110">С</span>е днесь возсия́ конце́м
весна́ ра́достная, / просвеща́ющи на́шу ду́шу, и помышле́ние
и ум благода́тию, / торжество́м Богоро́дицы днесь та́инственно
да учреди́мся.</p>

<p class="MsoNormal" id="n7111"><span style="color:red" id="n7112">Д</span>а дароно́сят днесь вся́ческая
Цари́це, Ма́тери Бо́жии, / Не́бо и земля́, и А́нгелов
чи́ни, и челове́ков мно́жество / и да вопию́т: / во храм вво́дится
Ра́дость и Избавле́ние.</p>

<p class="MsoNormal" id="n7113"><span style="color:red" id="n7114">П</span>иса́ние мимотече́ и
оскуде́ зако́н, я́коже сень, / и благода́ти лучи́ возсия́ша
в храм Бо́жий вше́дшей Тебе́, Де́во Ма́ти Чи́стая,
/ в нем благослове́нная.</p>

<p class="MsoNormal" id="n7115"><span style="color:red" id="n7116">П</span>овину́ся Рождеству́
Твоему́, Всечи́стая, / я́ко Творцу́ и Бо́гу Не́бо,
и земля́, и преиспо́дняя, / и всяк язы́к земны́х испове́дает,
/ я́ко Госпо́дь яви́ся, Спас душ на́ших.</p>

<p class="MsoNormal" id="n7117">&nbsp;</p>

<p class="MsoNormal" id="n7118"><span style="color:red" id="n7119">Ин. Ирмос:</span> Пещь, Спа́се,
ороша́шеся, / о́троцы же, лику́юще, поя́ху: / отце́в Бо́же,
благослове́н еси́.</p>

<p class="MsoNormal" id="n7120"><span style="color:red" id="n7121">Л</span>иковству́им, празднолю́бцы,
днесь, / воспои́м Чи́стую Влады́чицу, / Иоаки́ма и А́нну
досто́йно чту́ще.</p>

<p class="MsoNormal" id="n7122"><span style="color:red" id="n7123">П</span>роро́чествуй, Дави́де,
глаго́ля Ду́хом: / приведу́тся де́вы вслед Тебе́, / приведу́тся
Тебе́ во храм Цари́це Ма́тери.</p>

<p class="MsoNormal" id="n7124"><span style="color:red" id="n7125">Р</span>а́довахуся А́нгелов
чи́ни, / веселя́хуся пра́ведных ду́си, / я́ко Бо́жия
Ма́терь во свята́я приво́дится.</p>

<p class="MsoNormal" id="n7126"><span style="color:red" id="n7127">П</span>рие́млющи пи́щу Небе́сную,
/ преспева́ше му́дростию и благода́тию, / бы́вши Ма́ти
по пло́ти Христа́ Бо́га.</p>

<p class="MsoNormal" id="n7128"><span style="color:red" id="n7129">И</span> те́лом и ду́хом ра́довашеся,
/ пребыва́ющи Мари́я Непоро́чная во хра́ме Бо́жии, / я́коже
сосу́д свяще́ннейший.</p>

<p class="MsoNormal" id="n7130"><span style="color:red" id="n7131">В</span>ведо́ша Тя во вну́треннейшее
хра́ма целому́дреннии роди́телие Твои́, Пречи́стая, / воспита́тися
стра́нно в жили́ще Христа́ Бо́га.</p>

<p class="MsoNormal" id="n7132"><span style="color:red" id="n7133">Троичен:</span> Просла́вим Тро́ицу
Неразде́льную, / воспои́м Еди́но Божество́ / со Отце́м
Сло́во и Ду́ха Всесвята́го.</p>

<p class="MsoNormal" id="n7134"><span style="color:red" id="n7135">Богородичен:</span> Моли́, Его́же
родила́ еси́, Го́спода, / я́ко благоутро́бна естество́м
су́ща, Богороди́тельнице, / спаси́ ду́ши воспева́ющих Тя.</p>

<p class="MsoNormal" id="n7136"><span style="color:red" id="n7137">Катавасия:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреде́ пла́мени стоя́ще,
поя́ху: / отце́в Бо́же, благослове́н еси́.</p>

<h3 id="n7138">Песнь 8.</h3>

<p class="MsoNormal" id="n7139"><span style="color:red" id="n7140">Ирмос:</span> Слы́ши, Отрокови́це,
Де́во Чи́стая, / да рече́т у́бо Гаврии́л / Сове́т
Вы́шняго, дре́вний, и́стинный: / бу́ди к прия́тию гото́ва
Бо́жию, / Тобо́ю бо Невмести́мый с челове́ки поживе́.
/ Тем и ра́дуяся, вопию́: / благослови́те, вся дела́ Госпо́дня,
Го́спода.</p>

<p class="MsoNormal" id="n7141"><span style="color:red" id="n7142">П</span>речи́стый храм в дом Бо́жий
приводя́щи А́нна иногда́, / вопию́щи, с ве́рою рече́
свяще́ннику: / ча́до, от Бо́га да́нное мне, прии́м ны́не,
/ введи́ во храм Зижди́теля твоего́ / и, ра́дуяся, пой Ему́:
/ благослови́те, вся дела́ Госпо́дня, Го́спода.</p>

<p class="MsoNormal" id="n7143"><span style="color:red" id="n7144">Р</span>ече́, ви́дев, А́нне
иногда́ Ду́хом Заха́рия: / Жи́зни Ма́терь вво́диши
и́стинную, / Ю́же све́тло проро́цы Бо́жии Богоро́дицу
пропове́даша, / и ка́ко храм вмести́т Ю́? / Тем чудя́ся,
вопию́: / благослови́те, вся дела́ Госпо́дня, Го́спода.</p>

<p class="MsoNormal" id="n7145"><span style="color:red" id="n7146">Р</span>аба́ Бо́жия бых аз,
– отвеща́ А́нна ему́, – / призыва́ющи Сего́ ве́рою
и моли́твою, прия́ти моея́ боле́зни плод, / по прия́тии
же рожде́нную привести́ Да́вшему Ю́. / Тем, зовя́, вопию́:
/ благослови́те, вся дела́ Госпо́дня Го́спода.</p>

<p class="MsoNormal" id="n7147"><span style="color:red" id="n7148">З</span>ако́нное вои́стинну
де́ло есть, – свяще́нник рече́ ей, – стра́нну же весьма́
вещь поразумева́ю, / зря Приводи́мую в дом Бо́жий, / пресла́вно
превосходя́щую свята́я благода́тию. / Тем и ра́дуяся, вопию́:
/ благослови́те, вся дела́ Госпо́дня, Го́спода.</p>

<p class="MsoNormal" id="n7149"><span style="color:red" id="n7150">В</span>озмога́ю, – рече́ А́нна
ему́, – зна́ющи, я́же глаго́леши, / разуме́еши бо сия́
Ду́хом Бо́жиим, / я́сно я́же Де́вы пропове́дал еси́;
/ приими́ у́бо Пречи́стую в храм Созда́теля твоего́ / и,
ра́дуяся, пой Ему́: / благослови́те, вся дела́ Госпо́дня,
Го́спода.</p>

<p class="MsoNormal" id="n7151"><span style="color:red" id="n7152">С</span>ветоно́сна нам возжже́ся
свеща́, – возопи́ свяще́нник, – / ра́дость велича́йшую
светя́щи в хра́ме; / ду́ши проро́ческия да сра́дуются мне,
/ я́ко пресла́вная зря́ще, соверша́емая в дому́ Бо́жии,
/ и да вопию́т при́сно: / благослови́те, вся дела́ Госпо́дня,
Го́спода.</p>

<p class="MsoNormal" id="n7153">&nbsp;</p>

<p class="MsoNormal" id="n7154"><span style="color:red" id="n7155">Ин. Ирмос:</span> Его́же ужаса́ются
А́нгели и вся во́инства, / я́ко Творца́ и Го́спода, / по́йте,
свяще́нницы, просла́вите, о́троцы, / благослови́те, лю́дие,
/ и превозноси́те во вся в́еки.</p>

<p class="MsoNormal" id="n7156"><span style="color:red" id="n7157">В</span>есели́тся днесь све́тло
Иоаки́м, / и А́нна непоро́чная Го́споду Бо́гу прино́сит
же́ртву, / да́нную ей от обеща́ния Святу́ю Дщерь.</p>

<p class="MsoNormal" id="n7158"><span style="color:red" id="n7159">Х</span>ва́лятся святи́и Дави́д
и Иессе́й, / и Иу́да чти́тся, / из ко́рене бо их израсте́
плод – Де́ва Чи́стая, / из Нея́же роди́ся Бог Преве́чный.</p>

<p class="MsoNormal" id="n7160"><span style="color:red" id="n7161">М</span>ари́я Пречи́стая и
одушевле́нная ски́ния / приво́дится днесь в дом Бо́жий, / и
прие́млет Сию́ Заха́рия рука́ми, / я́ко освяще́нное
сокро́вище Госпо́дне.</p>

<p class="MsoNormal" id="n7162"><span style="color:red" id="n7163">Я́</span>ко дверь спаси́тельную
и го́ру мы́сленную, / я́ко ле́ствицу одушевле́нную, почти́м,
ве́рнии, вои́стинну Де́ву и Ма́терь Бо́жию, / благослове́нную
рука́ми иере́ев.</p>

<p class="MsoNormal" id="n7164"><span style="color:red" id="n7165">П</span>роро́цы, апо́столи
и му́ченицы Христо́вы, / А́нгелов чи́ни, и вси земноро́днии,
почти́м пе́сньми Де́ву Чи́стую, / я́ко благослове́нную
Ма́терь Высоча́йшаго.</p>

<p class="MsoNormal" id="n7166"><span style="color:red" id="n7167">В</span> храм Тя принесо́ша, Всенепоро́чная
Чи́стая, / Боже́ственне ро́ждшии Тя, я́ко же́ртву чи́сту,
/ и стра́нно водворя́ешися в неходи́мых Бо́гу / предугото́ватися
в жили́ще Сло́ву.</p>

<p class="MsoNormal" id="n7168"><span style="color:red" id="n7169">Б</span>лагослови́м Отца́,
и Сы́на, и Свята́го Ду́ха – Го́спода.</p>

<p class="MsoNormal" id="n7170"><span style="color:red" id="n7171">Троичен:</span> Да пое́тся Трисвяты́й
Оте́ц, и Сын, и Дух Святы́й, / Неразде́льная Еди́ница, Еди́но
Божество́, / держа́щее дла́нию всю тварь во вся ве́ки.</p>

<p class="MsoNormal" id="n7172"><span style="color:red" id="n7173">Богородичен:</span> Безнача́льное
начина́ется Сло́во пло́тию, / роди́вся, я́ко благоволи́,
/ Бог же и Челове́к из Отрокови́цы Де́вы, / возсозида́я ны,
пре́жде па́дшия, / ра́ди кра́йняго благоутро́бия.</p>

<p class="MsoNormal" id="n7174"><span style="color:red" id="n7175">Х</span>ва́лим, благослови́м,
покланя́емся Го́сподеви, / пою́ще и превознося́ще во вся ве́ки.</p>

<p class="MsoNormal" id="n7176"><span style="color:red" id="n7177">Катавасия:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ Де́вы,
/ в Ню́же вни́де утро́бу. / Тем воспева́юще, воспое́м:
/ да благослови́т тварь вся Го́спода / и превозно́сит во вся ве́ки.</p>

<p class="MsoNormal" id="n7178"><span style="color:red" id="n7179">На 9-й песни </span>Честнейшую:<span style="color:red" id="n7180"> не поем, но поем припевы праздника: </span>А́нгели, вхожде́ние
Пречи́стыя зря́ще, удиви́шася: / ка́ко Де́ва вни́де
во свята́я святы́х? <span style="color:red" id="n7181">И посем ирмос:</span> Я́ко
одушевле́нному Бо́жию киво́ту:</p>

<p class="MsoNormal" id="n7182"><span style="color:red" id="n7183">Таже вторый лик поет тойже припев праздника
и ирмос. И на кийждо тропарь поют припевы праздника, на оба лика.</span></p>

<h3 id="n7184">Песнь 9.</h3>

<p class="MsoNormal" id="n7185"><span style="color:red" id="n7186">Ирмос:</span> Я́ко одушевле́нному
Бо́жию киво́ту / да ника́коже ко́снется рука́ скве́рных,
/ устне́ же ве́рных Богоро́дице немо́лчно, / глас А́нгела
воспева́юще, с ра́достию да вопию́т: / и́стинно вы́шши
всех еси́, Де́во Чи́стая. <span style="color:red" id="n7187">(2)</span></p>

<p class="MsoNormal" id="n7188"><b id="n7189"><span style="color:red" id="n7190">А́</span>нгели, вхожде́ние
Всечи́стыя зря́ще, удиви́шася: / ка́ко со сла́вою вни́де
во свята́я святы́х?</b></p>

<p class="MsoNormal" id="n7191"><span style="color:red" id="n7192">Я́</span>ко пресве́тлую, Богоро́дице
Чи́стая, душе́вныя чистоты́ иму́щи добро́ту, / благода́тию
же Бо́жиею исполня́ема с Небесе́, / Све́том Присносу́щным
просвеща́еши всегда́ с весе́лием вопию́щия: / и́стинно
вы́шши всех еси́, Де́во Чи́стая.</p>

<p class="MsoNormal" id="n7193"><b id="n7194"><span style="color:red" id="n7195">А́</span>нгели, вхожде́ние
Де́вы зря́ще, удиви́шася: / ка́ко пресла́вно вни́де
во свята́я святы́х?</b></p>

<p class="MsoNormal" id="n7196"><span style="color:red" id="n7197">П</span>релета́ет, Богоро́дице,
Чи́стая, чу́до Твое́ си́лу слове́с: / те́ло бо в Тебе́
поразумева́ю па́че сло́ва, / тече́ния грехо́внаго неприя́тно.
/ Те́мже благода́рственно вопию́ Ти: / и́стинно вы́шши
всех еси́, Де́во Чи́стая.</p>

<p class="MsoNormal" id="n7198"><b id="n7199"><span style="color:red" id="n7200">А́</span>нгели и челове́цы,
Де́вы вхожде́ние почти́м, / я́ко со сла́вою вни́де
во свята́я святы́х.</b></p>

<p class="MsoNormal" id="n7201"><span style="color:red" id="n7202">П</span>ресла́вно прообразова́ше,
Чи́стая, зако́н Тя ски́нию и Боже́ственную ста́мну, / стра́нен
киво́т, и катапета́сму, и жезл, / храм неразруши́мый и дверь Бо́жию.
/ Те́мже науча́ют Тебе́ зва́ти: / и́стинно вы́шши
всех еси́, Де́во Чи́стая.</p>

<p class="MsoNormal" id="n7203"><b id="n7204"><span style="color:red" id="n7205">А́</span>нгели вхожде́ние
Де́вы зря́ще, удиви́шася: / ка́ко Богоуго́дне вни́де
во свята́я святы́х?</b></p>

<p class="MsoNormal" id="n7206"><span style="color:red" id="n7207">П</span>еснопоя́ Тебе́, / провозглаша́ше
Дави́д, глаго́ля Тя Дщерь Царе́ву, / красото́ю доброде́телей,
одесну́ю предстоя́щую Бо́га, ви́дев Тя упещре́ну. / Те́мже,
проро́чествуя, вопия́ше: / и́стинно вы́шши всех еси́, Де́во
Чи́стая.</p>

<p class="MsoNormal" id="n7208"><b id="n7209"><span style="color:red" id="n7210">А́</span>нгели, взыгра́йте
со святы́ми, де́вы, сликовству́йте: / Богоотрокови́ца бо вни́де
во свята́я святы́х.</b></p>

<p class="MsoNormal" id="n7211"><span style="color:red" id="n7212">Б</span>огоприя́тну предзря́,
Соломо́н, пропове́да Тя одр Царе́в, / живы́й исто́чник
запеча́тствован, / из него́же нему́тная нам произы́де вода́,
ве́рою вопию́щим: / и́стинно вы́шши всех еси́, Де́во
Чи́стая.</p>

<p class="MsoNormal" id="n7213"><b id="n7214"><span style="color:red" id="n7215">А́</span>нгели и челове́цы,
Де́ву пе́сньми да возвели́чим: / Боголе́пно бо вни́де во
свята́я святы́х.</b></p>

<p class="MsoNormal" id="n7216"><span style="color:red" id="n7217">П</span>одае́ши дарова́ний
Твою́ тишину́, Богоро́дице, души́ мое́й, / точа́щи
жизнь Тебе́ чту́щим по до́лгу, / Сама́ защища́ющи, и покрыва́ющи,
и соблюда́ющи, вопи́ти Тебе́: / и́стинно вы́шши всех еси́,
Де́во Чи́стая.</p>

<p class="MsoNormal" id="n7218">&nbsp;</p>

<p class="MsoNormal" id="n7219"><span style="color:red" id="n7220">Таже 1-й лик поет втораго канона припев
праздника:</span></p>

<p class="MsoNormal" id="n7221"><span style="color:red" id="n7222">В</span>елича́й, душе́ моя,
/ приведе́нную во храм Госпо́день и благослове́нную рука́ми
иере́евыми.</p>

<p class="MsoNormal" id="n7223"><span style="color:red" id="n7224">И посем ирмос: </span>Светоно́сный
о́блак:<span style="color:red" id="n7225"> И вторый лик поет тойже припев праздника и
ирмос, и на тропарех поем тойже припев праздника.</span></p>

<p class="MsoNormal" id="n7226">&nbsp;</p>

<p class="MsoNormal" id="n7227"><span style="color:red" id="n7228">Ин. Ирмос:</span> Светоно́сный о́блак,
в о́ньже всех Влады́ка, / я́ко дождь с небесе́ на руно́,
сни́де / и воплоти́ся нас ра́ди, / быв Челове́к, Безнача́льный.
/ Велича́ем вси я́ко Ма́терь Бо́га на́шего Чи́стую.
<span style="color:red" id="n7229">(2)</span></p>

<p class="MsoNormal" id="n7230"><b id="n7231"><span style="color:red" id="n7232">Припев:</span> Велича́й, душе́
моя, / приведе́нную во храм Госпо́день и благослове́нную рука́ми
иере́евыми.</b></p>

<p class="MsoNormal" id="n7233"><span style="color:red" id="n7234">И</span>з пра́ведных произы́де
Иоаки́ма и А́нны / обеща́ния плод – Богоотрокови́ца Мари́я
/ и, я́ко кади́ло прия́тное, пло́тию младе́нствующи, /
приво́дится во святи́лище свято́е / я́ко Свята́я во святы́х
обита́ти.</p>

<p class="MsoNormal" id="n7235"><span style="color:red" id="n7236">М</span>ладе́нствующую естество́м
и па́че естества́ я́вльшуюся Ма́терь Бо́жию восхва́лим
пе́сньми: / в храм бо зако́нный Го́споду днесь приво́дится в
воню́ благово́ния, / пра́ведных я́ко плод духо́вный.</p>

<p class="MsoNormal" id="n7237"><span style="color:red" id="n7238">С</span>о А́нгелом, е́же ра́дуйся,
Богоро́дице прили́чне возопии́м, ве́рнии: / ра́дуйся, вседо́брая
Неве́сто; / ра́дуйся, о́блаче све́тлый, из него́же нам
возсия́ Госпо́дь, во тьме неве́дения седя́щим; / ра́дуйся,
всех Наде́ждо.</p>

<p class="MsoNormal" id="n7239"><span style="color:red" id="n7240">С</span>вяты́х свята́я и Богома́ти
Мари́е, / моли́твами Твои́ми, Чи́стая, свободи́ ны от се́тей
вра́жиих / и всякия е́реси и ско́рби, / ве́рно покланя́ющияся
о́бразу свята́го Твоего́ зра́ка.</p>

<p class="MsoNormal" id="n7241"><span style="color:red" id="n7242">П</span>еснь досто́йную Богоро́дице
вся тварь со А́нгелом Гаврии́лом взыва́ет, вопию́ще: / ра́дуйся,
Ма́ти Бо́жия Всенепоро́чная, / Е́юже изба́вихомся пе́рвыя
кля́твы, / бы́вше нетле́ния о́бщницы.</p>

<p class="MsoNormal" id="n7243"><span style="color:red" id="n7244">Х</span>еруви́м пребо́льши,
и Серафи́м вы́шши, / и ши́рши Небе́с яви́лася еси́,
Де́во, / я́ко Невме́стнаго все́ми во утро́бе вмести́вши,
Бо́га на́шего, / и ро́ждши несказа́нно: / Его́же моли́
приле́жно о нас.</p>

<p class="MsoNormal" id="n7245"><span style="color:red" id="n7246">Припев:</span> <b id="n7247">Велича́й, душе́
моя́, / Триипоста́снаго и Неразде́льнаго Божества́ Держа́ву.</b></p>

<p class="MsoNormal" id="n7248"><span style="color:red" id="n7249">Троичен:</span> Триипоста́сное естество́,
и Неразде́льную сла́ву, / и в Божестве́ Еди́ном пое́мую
непреста́нно на Небеси́ и на земли́ / Тро́ицу Неразлу́чную
просла́вим, / с Сы́ном Отцу́ и Ду́ху покланя́ющеся благоче́стно.</p>

<p class="MsoNormal" id="n7250"><span style="color:red" id="n7251">Припев:</span> <b id="n7252">Велича́й, душе́
моя, / Честне́йшую и Сла́внейшую Го́рних во́инств, Де́ву
Пречи́стую, Богоро́дицу.</b></p>

<p class="MsoNormal" id="n7253"><span style="color:red" id="n7254">Богородичен:</span> Под Твое благоутро́бие
прибега́ющия ве́рно / и покланя́ющияся благоче́стно Сы́ну
Твоему́, Де́во Богороди́тельнице, / я́ко Бо́гу и Го́споду
ми́ра, / моли́ся от тли и бед изба́вити и вся́ческих искуше́ний.</p>

<p class="MsoNormal" id="n7255"><span style="color:red" id="n7256">Таже оба лика, вкупе сошедшеся, поют
припев 1-го канона: </span>А́нгели, вхожде́ние Пречи́стыя зря́ще,
удиви́шася: / ка́ко Де́ва вни́де во свята́я святы́х?<span style="color:red" id="n7257"> И посем:</span></p>

<p class="MsoNormal" id="n7258"><span style="color:red" id="n7259">Катавасия:</span> Та́инство стра́нное
ви́жу и пресла́вное: / Не́бо – верте́п, Престо́л Херуви́мский
– Де́ву, / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<h3 id="n7260">Светилен.<br id="n7261">
Подобен: Жены́, услы́шите:</h3>

<p class="MsoNormal" id="n7262"><span style="color:red" id="n7263">Ю́</span>же дре́вле предвозвести́
проро́ческое сосло́вие, / ста́мну, и жезл, и скрижа́ль, и несеко́мую
го́ру, / Мари́ю Богоотрокови́цу ве́рно да восхва́лим:
/ днесь бо вво́дится во свята́я святы́х воспита́тися Го́споду.
<span style="color:red" id="n7264">(3)</span></p>

<h3 id="n7265">На хвалитех стихиры, на 4, глас 1.<br id="n7266">
Подобен: Небе́сных чино́в:</h3>

<p class="MsoNormal" id="n7267"><span style="color:red" id="n7268">С</span>вещено́сицы де́вы,
/ Присноде́ву све́тло провожда́юще, / проро́чествуют и́стинно
Ду́хом бу́дущее: / храм бо Бо́жий Богоро́дица су́щи, /
в храм со сла́вою де́вственною, / младе́нствующи, вво́дится.</p>

<p class="MsoNormal" id="n7269"><span style="color:red" id="n7270">О</span>беща́ния свята́го и
плод благосла́вный / Богоро́дица вои́стинну яви́ся ми́ру,
/ я́ко всех превы́шшая: / Я́же благоче́стно приводи́ма
в храм Бо́жий, / моли́тву ро́ждших исполня́ет, / соблюда́ема
Боже́ственным Ду́хом.</p>

<p class="MsoNormal" id="n7271"><span style="color:red" id="n7272">Н</span>ебе́сным воспита́на,
Де́во, хле́бом / ве́рно в хра́ме Госпо́дни, / родила́
eси́ ми́ру Жи́зни Хлеб, Сло́во, / Eму́же, я́ко храм
избра́нный и всенепоро́чный, / предобручи́лася eси́ Ду́хом
та́инственно, / обручена́ Бо́гу и Oтцу́.</p>

<p class="MsoNormal" id="n7273"><span style="color:red" id="n7274">Д</span>а отве́рзется дверь Богоприя́тнаго
хра́ма: / храм бо всех Царя́ и Престо́л, / днесь со сла́вою
внутрь прие́м, / Иоаки́м возлага́ет, освяти́в Го́споду
/ от Него́ избра́нную в Ма́терь Себе́.</p>

<h4 id="n7275">Слава, и ныне, глас 2.<br id="n7276">
Леонта маистора:</h4>

<p class="MsoNormal" id="n7277"><span style="color:red" id="n7278">Д</span>несь в храм приво́дится
Всенепоро́чная Де́ва, / во оби́телище Всецаря́ Бо́га /
и всея́ жи́зни на́шея Пита́теля; / днесь Чисте́йшая Святы́ня,
/ я́ко триле́тствующая Ю́ница, / во свята́я святы́х вво́дится;
/ Той возопии́м, я́ко А́нгел: / ра́дуйся, Eди́на в жена́х
Благослове́нная.</p>

<p class="MsoNormal" id="n7279"><span style="color:red" id="n7280">Славословие великое.</span></p>

<h3 id="n7281">Отпуст</h3>

<p class="MsoNormal" id="n7282"><span style="color:red" id="n7283">Х</span>ристо́с, и́стинный
Бог наш, моли́твами пречи́стыя Своея́ Ма́тере, святы́х
сла́вных и всехва́льных Апо́стол, святы́х пра́ведных Богооте́ц
Иоаки́ма и А́нны, и всех святы́х, поми́лует и спасе́т нас,
я́ко Благ и Человеколю́бец.</p>

<h2 id="n7284"><a name="_НА_ЛИТУРГИИ_9" id="n7285"></a>НА ЛИТУРГИИ</h2>

<p class="MsoNormal" id="n7286"><span style="color:red" id="n7287">Блаженна от канона, песнь 3-я, 4-го гласа,
и 6-я, 1-го гласа, на 8. Аще изволит предстоятель, антифоны праздника.</span></p>

<h3 id="n7288">Антифон 1, глас 2.</h3>

<p class="MsoNormal" align="left" style="text-align:left" id="n7289"><span style="color:red" id="n7290">Стих
1:</span> Ве́лий Госпо́дь и хва́лен зело́, / во гра́де
Бо́га на́шего, в горе́ святе́й Его́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7291"><b id="n7292"><span style="color:red" id="n7293">М</span></b><b id="n7294">оли́</b><b id="n7295">твами
</b><b id="n7296">Богоро́</b><b id="n7297">дицы, </b><b id="n7298">Спа́</b><b id="n7299">се, / </b><b id="n7300">спаси́
</b><b id="n7301">нас.</b></p>

<p class="MsoNormal" style="margin-top:6.0pt" id="n7302"><span style="color:red" id="n7303">Стих 2:</span>
Пресла́вное глаго́лашася о тебе́, / гра́де Бо́жий.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7304"><b id="n7305"><span style="color:red" id="n7306">М</span></b><b id="n7307">оли́</b><b id="n7308">твами
</b><b id="n7309">Богоро́</b><b id="n7310">дицы, </b><b id="n7311">Спа́</b><b id="n7312">се, / </b><b id="n7313">спаси́
</b><b id="n7314">нас.</b></p>

<p class="MsoNormal" style="margin-top:6.0pt" id="n7315"><span style="color:red" id="n7316">Стих 3:</span>
Бог в тя́жестех eго́ зна́емь есть, / егда́ заступа́ет
и́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7317"><b id="n7318"><span style="color:red" id="n7319">М</span></b><b id="n7320">оли́</b><b id="n7321">твами
</b><b id="n7322">Богоро́</b><b id="n7323">дицы, </b><b id="n7324">Спа́</b><b id="n7325">се, / </b><b id="n7326">спаси́
</b><b id="n7327">нас.</b></p>

<p class="MsoNormal" style="margin-top:6.0pt" id="n7328"><span style="color:red" id="n7329">Стих 4:</span>
Я́коже слы́шахом, та́ко и ви́дехом / во гра́де Го́спода
сил, во гра́де Бо́га на́шего.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7330"><b id="n7331"><span style="color:red" id="n7332">М</span></b><b id="n7333">оли́</b><b id="n7334">твами
</b><b id="n7335">Богоро́</b><b id="n7336">дицы, </b><b id="n7337">Спа́</b><b id="n7338">се, / </b><b id="n7339">спаси́
</b><b id="n7340">нас.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7341"><span style="color:red" id="n7342">Сла́ва, и ны́не:</span> Моли́твами
Богоро́дицы, Спа́се, / спаси́ нас.</p>

<h3 id="n7343">Антифон 2, глас 2.</h3>

<p class="MsoNormal" id="n7344"><span style="color:red" id="n7345">Стих 1:</span> Освяти́л есть селе́ние
/ Свое́ Вы́шний.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7346"><b id="n7347"><span style="color:red" id="n7348">С</span></b><b id="n7349">паси́ </b><b id="n7350">ны,
</b><b id="n7351">Сы́</b><b id="n7352">не </b><b id="n7353">Бо́</b><b id="n7354">жий, / </b><b id="n7355">во </b><b id="n7356">святы́</b><b id="n7357">х
</b><b id="n7358">ди́</b><b id="n7359">вен </b><b id="n7360">сый, пою́</b><b id="n7361">щия </b><b id="n7362">Ти: аллилу́</b><b id="n7363">иа.</b></p>

<p class="MsoNormal" style="margin-top:6.0pt" id="n7364"><span style="color:red" id="n7365">Стих 2:</span>
Святыня и великоле́пие / во святи́ле Его́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7366"><b id="n7367"><span style="color:red" id="n7368">С</span></b><b id="n7369">паси́ </b><b id="n7370">ны,
</b><b id="n7371">Сы́</b><b id="n7372">не </b><b id="n7373">Бо́</b><b id="n7374">жий, / </b><b id="n7375">во </b><b id="n7376">святы́</b><b id="n7377">х
</b><b id="n7378">ди́</b><b id="n7379">вен </b><b id="n7380">сый, пою́</b><b id="n7381">щия </b><b id="n7382">Ти: аллилу́</b><b id="n7383">иа.</b></p>

<p class="MsoNormal" style="margin-top:6.0pt" id="n7384"><span style="color:red" id="n7385">Стих 3:</span>
Сия́ врата́ Госпо́дня, / пра́веднии вни́дут в ня.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7386"><b id="n7387"><span style="color:red" id="n7388">С</span></b><b id="n7389">паси́ </b><b id="n7390">ны,
</b><b id="n7391">Сы́</b><b id="n7392">не </b><b id="n7393">Бо́</b><b id="n7394">жий, / </b><b id="n7395">во </b><b id="n7396">святы́</b><b id="n7397">х
</b><b id="n7398">ди́</b><b id="n7399">вен </b><b id="n7400">сый, пою́</b><b id="n7401">щия </b><b id="n7402">Ти: аллилу́</b><b id="n7403">иа.</b></p>

<p class="MsoNormal" style="margin-top:6.0pt" id="n7404"><span style="color:red" id="n7405">Стих 4:</span>
Свят храм Твой, / ди́вен в пра́вде.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7406"><b id="n7407"><span style="color:red" id="n7408">С</span></b><b id="n7409">паси́ </b><b id="n7410">ны,
</b><b id="n7411">Сы́</b><b id="n7412">не </b><b id="n7413">Бо́</b><b id="n7414">жий, / </b><b id="n7415">во </b><b id="n7416">святы́</b><b id="n7417">х
</b><b id="n7418">ди́</b><b id="n7419">вен </b><b id="n7420">сый, пою́</b><b id="n7421">щия </b><b id="n7422">Ти: аллилу́</b><b id="n7423">иа.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7424"><span style="color:red" id="n7425">Сла́ва, и ны́не:</span> Единоро́дный
Сы́не:</p>

<h3 id="n7426">Антифон 3, глас 4.</h3>

<p class="MsoNormal" id="n7427"><span style="color:red" id="n7428">Стих 1:</span> Лицу́ Твоему́
помо́лятся / бога́тии в лю́дстии.</p>

<h4 id="n7429">Тропарь, глас 4:</h4>

<p class="MsoNormal" align="left" style="margin-top:6.0pt;text-align:left" id="n7430"><span style="color:red" id="n7431">Д</span>несь благоволе́ния Бо́жия предображе́ние
/ и челове́ков спасе́ния пропове́дание / в хра́ме Бо́жии
я́сно Де́ва явля́ется / и Христа́ всем предвозвеща́ет.
/ Той и мы велегла́сно возопии́м: / ра́дуйся, смотре́ния Зижди́телева
исполне́ние.</p>

<p class="MsoNormal" align="left" style="margin-top:6.0pt;text-align:left" id="n7432"><span style="color:red" id="n7433">Стих 2:</span> Вся сла́ва Дще́ре Царе́вы внутрь.
/ Ря́сны златы́ми оде́яна и преиспещре́на.</p>

<p class="MsoNormal" id="n7434"><span style="color:red" id="n7435">Тропарь:</span><b id="n7436"> Днесь благоволе́ния
Бо́жия предображе́ние:</b></p>

<p class="MsoNormal" style="margin-top:6.0pt" id="n7437"><span style="color:red" id="n7438">Стих 3:</span>
Приведу́тся Царю́ де́вы в след ея́, / и́скренния
ея́ приведу́тся Тебе́.</p>

<p class="MsoNormal" id="n7439"><span style="color:red" id="n7440">Тропарь:</span><b id="n7441"> Днесь благоволе́ния
Бо́жия предображе́ние:</b></p>

<p class="MsoNormal" style="margin-top:6.0pt" id="n7442"><span style="color:red" id="n7443">Стих 4:</span>
Приведу́тся в весе́лии и ра́довании, / введу́тся в храм Царе́в.</p>

<p class="MsoNormal" id="n7444"><span style="color:red" id="n7445">Тропарь:</span><b id="n7446"> Днесь благоволе́ния
Бо́жия предображе́ние:</b></p>

<h3 id="n7447">Вход:</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n7448"><span style="color:red" id="n7449">П</span>рииди́те, поклони́мся
и припаде́м ко Христу́, / спаси́ ны, Сы́не Бо́жий, / во
святы́х ди́вен Сый, пою́щия Ти: / аллилу́иа.</p>

<h4 id="n7450">Тропарь, глас 4:</h4>

<p class="MsoNormal" align="left" style="margin-top:6.0pt;text-align:left" id="n7451"><span style="color:red" id="n7452">Д</span>несь благоволе́ния Бо́жия предображе́ние
/ и челове́ков спасе́ния пропове́дание / в хра́ме Бо́жии
я́сно Де́ва явля́ется / и Христа́ всем предвозвеща́ет.
/ Той и мы велегла́сно возопии́м: / ра́дуйся, смотре́ния Зижди́телева
исполне́ние.</p>

<h4 id="n7453">Сла́ва, и ны́не: кондак, глас 4.<br id="n7454">
Подобен: Вознесы́йся:</h4>

<p class="MsoNormal" id="n7455"><span style="color:red" id="n7456">П</span>речи́стый храм Спа́сов,
/ многоце́нный черто́г и Де́ва, / свяще́нное сокро́вище
сла́вы Бо́жия, / днесь вво́дится в дом Госпо́день, благода́ть
совводя́щи, / Я́же в Ду́се Боже́ственном, / Ю́же воспева́ют
А́нгели Бо́жии: / Сия́ есть селе́ние Небе́сное.</p>

<p class="MsoNormal" style="margin-top:6.0pt" id="n7457"><span style="color:red" id="n7458">Трисвятое.</span></p>

<h3 id="n7459">Прокимен, глас 3. Песнь Богородицы:</h3>

<p class="MsoNormal" id="n7460"><span style="color:red" id="n7461">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.</p>

<p class="MsoNormal" id="n7462"><span style="color:red" id="n7463">Стих:</span> Я́ко призре́ на
смире́ние Рабы́ Своея́, се бо, отны́не ублажа́т Мя вси
ро́ди.</p>

<h3 id="n7464">Апостол ко Евреем, зачало 320.</h3>

<p class="MsoNormal" id="n7465"><span style="color:red" id="n7466">Б</span>ра́тие, име́яше пе́рвая
ски́ния оправда́ния слу́жбы, свято́е же людско́е. Ски́ния
бо сооружена́ бысть пе́рвая, в не́йже свети́льник, и трапе́за,
и предложе́ние хле́бов, я́же глаго́лется Свята́я. По вторе́й
же заве́се ски́ния глаго́лемая, Свята́я святы́х. Зла́ту
иму́щи кади́льницу, и ковче́г заве́та окова́н всю́ду
зла́том, в не́мже ста́мна злата́ иму́щая ма́нну, и
жезл Ааро́нов прозя́бший, и скрижа́ли заве́та. Превы́шше
же eго́ херуви́ми сла́вы, осеня́ющии oлта́рь: о ни́хже
несть ны́не глаго́лати подро́бну. Сим же та́ко устро́eным,
в пе́рвую у́бо ски́нию вы́ну вхожда́ху свяще́нницы,
слу́жбы соверша́юще. Во втору́ю же eди́ною в ле́то eди́н
архиере́й, не без кро́ве, ю́же прино́сит за себе́, и о
людски́х неве́жествиих.</p>

<p class="MsoNormal" align="right" style="text-align:right" id="n7467"><span style="font-size:
8.0pt;color:red" id="n7468">Евр 9:1–7</span></p>

<h3 id="n7469">Аллилуиа, глас 8.</h3>

<p class="MsoNormal" id="n7470"><span style="color:red" id="n7471">Стих:</span> Слы́ши, Дщи, и виждь,
и приклони́ ухо Твое́. <span style="color:red" id="n7472">Стих:</span> Лицу́
Твоему́ помо́лятся бога́тии лю́дстии.</p>

<h3 id="n7473">Евангелие Луки, зачало 54.</h3>

<p class="MsoNormal" id="n7474"><span style="color:red" id="n7475">В</span>о вре́мя о́но, вни́де
Иису́с в весь не́кую: жена́ же не́кая и́менем Ма́рфа
прия́т Его́ в дом свой. И сестра́ ей бе нарица́емая Мари́я,
я́же и се́дши при ногу́ Иису́сову, слы́шаше сло́во
Его́. Ма́рфа же мо́лвяше о мно́зе слу́жбе, ста́вши
же рече́: Го́споди, не бреже́ши ли, я́ко сестра́ моя́
еди́ну мя оста́ви служи́ти; рцы у́бо ей, да ми помо́жет.
Отвеща́в же Иису́с, рече́ ей: Ма́рфо, Ма́рфо, пече́шися
и мо́лвиши о мно́зе. Еди́но же есть на потре́бу. Мари́я
же благу́ю часть избра́, я́же не оты́мется от нея́. Бысть
же егда́ глаго́лаше сия́, воздви́гши не́кая жена́
глас от наро́да, рече́ Ему́: блаже́но чре́во носи́вшее
Тя, и сосца́, я́же еси́ ссал. Он же рече́: те́мже у́бо
блаже́ни слы́шащии сло́во Бо́жие, и храня́щии е́.</p>

<p class="MsoNormal" align="right" style="text-align:right" id="n7476"><span style="font-size:
8.0pt;color:red" id="n7477">Лк 10:38–42; 11:27–28</span></p>

<h3 id="n7478">Вместо Досто́йно: поем:</h3>

<p class="MsoNormal" id="n7479"><span style="color:red" id="n7480">А́</span>нгели, вхожде́ние
Пречи́стыя зря́ще, удиви́шася: / ка́ко Де́ва вни́де
во свята́я святы́х?</p>

<p class="MsoNormal" id="n7481"><span style="color:red" id="n7482">Ирмос, глас 4:</span> Я́ко одушевле́нному
Бо́жию киво́ту / да ника́коже ко́снется рука́ скве́рных,
/ устне́ же ве́рных Богоро́дице немо́лчно, / глас А́нгела
воспева́юще, с ра́достию да вопию́т: / и́стинно вы́шши
всех еси́, Де́во Чи́стая.</p>

<h3 id="n7483">Причастен:</h3>

<p class="MsoNormal" id="n7484"><span style="color:red" id="n7485">Ч</span>а́шу спасе́ния прииму́,
/ и и́мя Госпо́дне призову́. / <span style="color:red" id="n7486">А</span>ллилу́иа,
<span style="color:red" id="n7487">трижды.</span></p>

<p class="MsoNormal" id="n7488">&nbsp;</p>

<p class="MsoNormal" id="n7489"><span style="color:red" id="n7490"><a href="#_ОГЛАВЛЕНИЕ" id="n7491"><span style="color:red" id="n7492">В оглавление.</span></a></span></p>

<p class="MsoNormal" id="n7493">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n7494"><br clear="all" style="page-break-before:always" id="n7495">
</span>

<div class="WordSection15" id="n7496">

<p class="MsoNormal" align="right" style="text-align:right" id="n7497"><a name="_Ref139421692" id="n7498"><span style="color:red" id="n7499">Месяца декабря в 6-й день</span></a></p>

<h1 id="n7500"><a name="_ИЖЕ_ВО_СВЯТЫХ" id="n7501"></a>ИЖЕ ВО СВЯТЫХ<br id="n7502">
ОТЦА НАШЕГО НИКОЛАЯ,<br id="n7503">
АРХИЕПИСКОПА МИР ЛИКИЙСКИХ,<br id="n7504">
ЧУДОТВОРЦА</h1>

<h4 id="n7505">Аще хощет настоятель, творит бдение.</h4>

<h2 id="n7506"><a name="_НА_МАЛОЙ_ВЕЧЕРНИ_2" id="n7507"></a>НА МАЛЕЙ ВЕЧЕРНИ</h2>

<h3 id="n7508">На Го́споди воззва́х, стихиры на 4, глас 4.<br id="n7509">
Подобен: Я́ко до́бля:</h3>

<p class="MsoNormal" id="n7510"><span style="color:red" id="n7511">М</span><span lang="EN-US" id="n7512">v</span>́ром
Боже́ственным тя пома́за Боже́ственная благода́ть Ду́ха,
/ ми́ряном председа́тельствовавша / и м<span lang="EN-US" id="n7513">v</span>роблагоуха́вша
доброде́тельми свяще́ннейше, м<span lang="EN-US" id="n7514">i</span>ра концы́,
/ сладкодохнове́нными же твои́ми моли́твами / злосмра́дная прогоня́ща
стра́сти всегда́. / Сего́ ра́ди тя ве́рою благохва́лим
/ и па́мять твою́ всесвяту́ю соверша́ем, Нико́лае.</p>

<p class="MsoNormal" id="n7515"><span style="color:red" id="n7516">Я́</span>ко осия́теля тя незаходи́маго,
/ я́ко свети́льника всем<span lang="EN-US" id="n7517">i</span>рнаго, / на тве́рди
возсия́вша церко́вней, Нико́лае, / и м<span lang="EN-US" id="n7518">i</span>р
просвеща́юща, и бед лю́тых мглу отгоня́ща, / и изыма́юща печа́лей
зимы́, и тишину́ соде́ловающа глубо́кую, / по до́лгу ублажа́ем.</p>

<p class="MsoNormal" id="n7519"><span style="color:red" id="n7520">И</span> зде сый, и явля́яся в со́ниих,
Нико́лае, / и́же непра́ведно иму́щия умре́ти спасл еси́,
/ я́ко сострада́телен, я́ко благолюби́вый, / я́ко изба́витель
тепле́йший, я́ко предста́тель и́стинный / ве́рно прося́щих
твоего́ защище́ния, свяще́ннейший о́тче, / А́нгелов сограждани́не,
апо́столов и проро́ков равностоя́телю.</p>

<p class="MsoNormal" id="n7521"><span style="color:red" id="n7522">П</span>ресла́вное житие́ твое́
всю́ду преди́вна тя показа́, / Богому́дре о́тче свяще́ннейший,
/ святи́телей благоле́пие, преподо́бных украше́ние. / И, я́ко
со́лнце на земли́, лучи́ распросте́р, озари́л еси́
ве́рных сердца́, / соверша́ющих светоно́сную твою́ и Боже́ственную
па́мять, / всеблаже́нне Нико́лае.</p>

<p class="MsoNormal" id="n7523"><span style="color:red" id="n7524">Слава, глас 6:</span> Возсия́, я́коже
со́лнце, твоя́, святи́телю, па́мять, / ве́рных сердца́
мы́сленно просвеща́ющи, / ю́же и мы, све́тло соверша́юще
днесь, моле́бно тебе́ вопие́м: / ра́дуйся, держа́во целому́дрия,
/ непорабоще́нно души́ соблю́д достоя́ние, / воздержа́ния
щито́м обложи́вся; / ра́дуйся, па́стырю и учи́телю христоимени́тых
люде́й твои́х; / ра́дуйся, церко́вное украше́ние, архиере́ев
добро́то, мона́шествующих похвало́, / Нико́лае пресвяще́нне,
всеблаже́нне о́тче, / Христа́ Бо́га моли́ непреста́нно
/ мир пода́ти вселе́нней и спасти́ ду́ши на́ша.</p>

<p class="MsoNormal" id="n7525"><span style="color:red" id="n7526">И ныне, Богородичен:</span> Никто́же
притека́яй к Тебе́, / посра́млен от Тебе́ исхо́дит, / Пречи́стая
Богоро́дице Де́во, / но про́сит благода́ти / и прие́млет
дарова́ние к поле́зному проше́нию.</p>

<h3 id="n7527">На стиховне стихиры, глас 6.<br id="n7528">
Подобен: Тридне́вен воскре́сл еси́:</h3>

<p class="MsoNormal" id="n7529"><span style="color:red" id="n7530">Н</span>ико́лае блаже́нне,
/ припа́дающа мя уще́дри, молю́ся тебе́, / и о́чи, прему́дре,
просвети́ души́ моея́, / да чи́сте узрю́ Светода́вца
и Ще́драго.</p>

<p class="MsoNormal" id="n7531"><span style="color:red" id="n7532">Стих:</span> <b id="n7533">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n7534"><span style="color:red" id="n7535">В</span>раго́в, и́щущих злосотвори́ти
мне, свя́те, изми́ мя, / дерзнове́ние к Бо́гу я́ко име́я,
иера́рше Нико́лае всеблаже́нне, / и от муже́й крове́й спаси́
мя.</p>

<p class="MsoNormal" id="n7536"><span style="color:red" id="n7537">Стих:</span> <b id="n7538">Свяще́нницы Твои́
облеку́тся в пра́вду, / и преподо́бнии Твои́ воз</b><b id="n7539">ра́дуются.</b></p>

<p class="MsoNormal" id="n7540"><span style="color:red" id="n7541">П</span>риста́нище тя небу́рное,
и сте́ну необори́мую, иера́рше, / тя стяжа́хом, ве́рнии,
/ и столп утвержде́ния, и дверь покая́ния, / и наста́вника душ, и
побо́рника.</p>

<p class="MsoNormal" id="n7542"><span style="color:red" id="n7543">Слава, и ныне, Богородичен:</span> Возревнова́в,
сопе́рник проти́ву ста́ду Твоему́, Пречи́стая, / на ки́йждо
день и́щет лука́вый снедь сотвори́ти, / но Ты, Богоро́дице,
того́ вре́да изми́ ны.</p>

<h3 id="n7544">Тропарь, глас 4:</h3>

<p class="MsoNormal" id="n7545"><span style="color:red" id="n7546">П</span>ра́вило ве́ры и о́браз
кро́тости, / воздержа́ния учи́теля / яви́ тя ста́ду твоему́
/ Я́же веще́й И́стина. / Сего́ ра́ди стяжа́л еси́
смире́нием высо́кая, / нището́ю бога́тая, / о́тче священнонача́льниче
Нико́лае, / моли́ Христа́ Бо́га, / спасти́ся душа́м
на́шим.</p>

<p class="MsoNormal" id="n7547"><span style="color:red" id="n7548">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́ем / и, Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h2 id="n7549"><a name="_НА_ВЕЛИЦЕЙ_ВЕЧЕРНИ_10" id="n7550"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n7551"><span style="color:red" id="n7552">Б</span>лаже́н муж:<span style="color:red" id="n7553"> 1-й антифон.</span></p>

<h3 id="n7554">На Го́споди, воззва́х: стихиры на 8, глас 2.<br id="n7555">
Подобен: Егда́ от Дре́ва Тя:</h3>

<p class="MsoNormal" id="n7556"><span style="color:red" id="n7557">В</span> Ми́рех пожи́в чу́вственно,
/ м<span lang="EN-US" id="n7558">v</span>́ро вои́стинну яви́лся еси́, / м<span lang="EN-US" id="n7559">v</span>́ром пома́зався у́мным, / свя́те Нико́лае,
святи́телю Христо́в, / и благоуха́еши ли́ца, / ве́рою и
любо́вию твою́ всесла́вную па́мять соверша́ющих при́сно,
/ разреша́я бед, и напа́стей, и скорбе́й сих, о́тче, / к Бо́гу
твои́ми моли́твами.</p>

<p class="MsoNormal" id="n7560"><span style="color:red" id="n7561">П</span>обе́ды тезоимени́т
вои́стинну, / ве́рным лю́дем яви́лся еси́ в напа́стех
кре́пок, / свя́те Нико́лае, святи́телю Христо́в; / везде́
бо призыва́емь, бы́стро предваря́еши / любо́вию притека́ющих
под кров твой: / ты бо, во дни и но́щи ве́рным явля́яся, / спаса́еши
от напа́стей и обстоя́ний.</p>

<p class="MsoNormal" id="n7562"><span style="color:red" id="n7563">Я</span>ви́лся еси́ Константи́ну
царю́ и Авла́вию во сне / и, сим страх вложи́в, / си́це тем
рекл еси́: / разреши́те у́бо вско́ре, / я́же держите́
свя́занныя в темни́це, / непови́нни бо суть беззако́ннаго заколе́ния.
/ Оба́че а́ще преслу́шаеши мене́, / мольбу́ сотворю́
царю́ на тя, ко Го́споду моля́ся.</p>

<p class="MsoNormal" id="n7564"><span style="color:red" id="n7565">В</span>е́лий засту́пник и
те́плый / в беда́х обрета́ющимся еси́, сла́вне, / свя́те
Нико́лае, священнопропове́дниче Христо́в, / су́щим на земли́
и пла́вающим, / су́щим дале́че и близ обрета́ющимся / я́ко
зело́ ми́лостивнейший и моле́бник кре́пкий. / Те́мже, соше́дшеся,
вопие́м: / моли́ся ко Го́споду, / я́ко да вся́каго изба́вимся
обстоя́ния.</p>

<h4 id="n7566">Ины стихиры, глас тойже.<br id="n7567">
Подобен: Ки́ими похва́льными:</h4>

<p class="MsoNormal" id="n7568"><span style="color:red" id="n7569">К</span>и́ими похва́льными
венцы́ увязе́м святи́теля? / Пло́тию в Ми́рех су́ща,
/ и духо́вно всем достиза́юща, / чи́сте того́ лю́бящим,
/ всех предста́теля и засту́пника, / и всех ско́рбных уте́шителя,
/ и всех су́щих в беда́х прибе́жище, / благоче́стия столпа́,
/ ве́рных побо́рника. / Его́же ра́ди шата́ния враго́в
Христо́с низложи́, / име́яй ве́лию ми́лость. <span style="color:red" id="n7570">(2)</span></p>

<p class="MsoNormal" id="n7571"><span style="color:red" id="n7572">К</span>и́ими пе́сненными пе́нии
похва́лим святи́теля? / Нече́стия противоборца́ и благоче́стия
побо́рника, / Це́ркве первостоя́теля, / вели́каго засту́пника
же и учи́теля, / вся злосла́вныя посрамля́юща, / потреби́теля
А́риева и того́ посо́бников. / Его́же ра́ди сих шата́ние
Христо́с низложи́, / име́яй ве́лию ми́лость.</p>

<p class="MsoNormal" id="n7573"><span style="color:red" id="n7574">К</span>и́ими проро́ческими
пе́сньми похва́лим святи́теля? / И́же дале́че су́щая
прови́дяща / и отстоя́щая, я́ко близ су́ща, проро́чествующа
нело́жно, / и всю вселе́нную назира́юща, / и вся оби́димыя избавля́юща,
/ во сне я́вльшася царю́ Богому́дрому / и дре́вле свя́занныя
заколе́ния непра́веднаго изба́вльша, / и да́рующа ве́лию
ми́лость?</p>

<p class="MsoNormal" id="n7575"><span style="color:red" id="n7576">Слава, глас 6:</span> Святи́телей
удобре́ние и отце́в сла́ву, / исто́чника чуде́с и ве́рных
засту́пника вели́каго, / соше́дшеся, о празднолю́бцы, / пе́сненными
похвала́ми воспои́м, глаго́люще: / ра́дуйся, ми́ряном храни́телю,
/ и первоседа́телю честны́й, и сто́лпе неподви́жимый; / ра́дуйся,
свети́льниче всесве́тлый, / и́же мирски́я концы́ просвеща́я
чудесы́; / ра́дуйся, скорбя́щих Боже́ственная ра́досте
/ и оби́димых те́плый предста́телю. / И ны́не, всеблаже́нне
Нико́лае, / не преста́й моля́ся Христу́ Бо́гу / о ве́рою
и любо́вию чту́щих / приснора́достную и всепра́зднственную па́мять
твою́.</p>

<p class="MsoNormal" id="n7577"><span style="color:red" id="n7578">И ныне, предпразднства, глас тойже:</span>
Верте́пе, благоукраси́ся, / А́гница бо гряде́т, чревонося́щи
Христа́; / я́сли же, подыми́те сло́вом разреши́вшаго от
безслове́снаго дея́ния нас, земноро́дных; / па́стырие, свиря́юще,
свиде́тельствуйте чудеси́ стра́шному; / и волсви́ от Перси́ды,
зла́то, и лива́н, и сми́рну Царю́ принеси́те, / я́ко
яви́ся Госпо́дь из Де́вы Ма́тере. / Ему́же и, прини́кши,
ра́бски Ма́ти поклони́ся / и привеща́ше к Держи́мому на
объя́тиих Ея́: / ка́ко все́ялся еси́ Мне / или́ ка́ко
прозя́бл еси́ во Мне, / Изба́вителю Мой и Бо́же.</p>

<p class="MsoNormal" id="n7579"><span style="color:red" id="n7580">Вход. Прокимен дне. Чтения три.</span></p>

<h3 id="n7581">При́тчей чте́ние.</h3>

<p class="MsoNormal" id="n7582"><span style="color:red" id="n7583">П</span>а́мять пра́веднаго
с похвала́ми, и благослове́ние Госпо́дне на главе́ его́.
Блаже́н челове́к, и́же обре́те прему́дрость, и сме́ртен,
и́же уве́де ра́зум. Лу́чше бо сию́ купова́ти, не́жели
зла́та и сребра́ сокро́вища. Честне́йшая же есть ка́мений
многоце́нных, все же честно́е недосто́йно ея́ есть. Долгота́
бо дней и ле́та живота́ в десни́це ея́, в шу́йце же ея́
бога́тство и сла́ва, от уст ея́ исхо́дит пра́вда, зако́н
же и ми́лость на язы́це но́сит. Послу́шайте у́бо мене́,
о ча́да, честна́я бо реку́, и блаже́н челове́к, и́же
пути моя́ сохрани́т, исхо́ди бо мои́, исхо́ди живота́,
и уготовля́ется хоте́ние от Го́спода. Сего́ ра́ди молю́
вас и предлага́ю мой глас сыново́м челове́ческим, я́ко аз, прему́дрость,
устро́их сове́т, и ра́зум, и смысл аз призва́х. Мой сове́т
и утвержде́ние, мой ра́зум, моя́ же кре́пость. Аз мене́
лю́бящия люблю́, и́щущии же мене́ обря́щут благода́ть.
Разуме́йте у́бо, незло́бивии, кова́рство, ненака́заннии
же, прилага́йте сердца́. Послу́шайте мене́ и па́ки, честна́я
бо реку́, и отве́рзу от усте́н пра́вая, я́ко и́стине
поучи́тся горта́нь мой, ме́рзки же предо мно́ю устны́ лжи́выя.
С пра́вдою вси глаго́лы уст мои́х, ничто́же в них стро́потно,
ниже́ развраще́нно. Вся пра́ва суть разумева́ющим и про́ста
обрета́ющим ра́зум. Науча́ю бо вас и́стине, да бу́дет о
Го́споде наде́жда ва́ша, и испо́лнитеся Ду́ха.</p>

<p class="MsoNormal" align="right" style="text-align:right" id="n7584"><span style="font-size:
8.0pt;color:red" id="n7585">Cр. Притч 10:7А, 5 А; 3:13–16; 8:6, 34А, 35, 4, 12, 14, 17,
5–9; (?)</span></p>

<h3 id="n7586">При́тчей чте́ние.</h3>

<p class="MsoNormal" id="n7587"><span style="color:red" id="n7588">У</span>ста́ пра́веднаго ка́плют
прему́дрость, язы́к же непра́веднаго поги́бнет. Устне́
муже́й пра́ведных ка́плют благода́ти, уста́ же нечести́вых
развраща́ются. Ме́рила льсти́вая ме́рзость пред Го́сподем,
вес же пра́ведный прия́тен Ему́. Иде́же а́ще вни́дет
досажде́ние, та́мо и безче́стие, уста́ же смире́нных поуча́ются
прему́дрости. Соверше́ние пра́вых наста́вит их и поползнове́ние
отрица́ющихся упасе́т их. Не по́льзуют име́ния в день я́рости,
пра́вда же изба́вит от сме́рти. У́мер пра́ведный, оста́ви
раска́яние, нару́чна же быва́ет и посмея́тельна нечести́вых
па́губа. Пра́вда непоро́чнаго исправля́ет пути́, в нече́стие
же па́дает непра́вда. Пра́вда муже́й пра́вых изба́вит
их, безсове́тием же пленя́ются беззако́ннии. Сконча́вшуся му́жу
пра́ведну, не поги́бнет наде́жда, похвала́ же нечести́вых
поги́бнет. Пра́ведник от ло́ва убе́гнет, в него́же ме́сто
предае́тся нечести́вый. Во усте́х нечести́вых сеть гра́жданом,
чу́вство же пра́ведных благоспе́шное. Во благи́х пра́ведных
испра́вится град, и в поги́бели нечести́вых ра́дование. Во благослове́нии
пра́вых возвы́сится град, усты́ же нечести́вых раскопа́ется.
Руга́ется гра́жданом лише́нный ра́зума, муж же му́дрый
безмо́лвие во́дит.</p>

<p class="MsoNormal" align="right" style="text-align:right" id="n7589"><span style="font-size:
8.0pt;color:red" id="n7590">Притч 10:31 – 11:12</span></p>

<h3 id="n7591">Прему́дрости Соломо́новы чте́ние.</h3>

<p class="MsoNormal" id="n7592"><span style="color:red" id="n7593">П</span>ра́ведник, а́ще пости́гнет
сконча́тися, в поко́и бу́дет. Ста́рость бо честна́, не
многоле́тна, ниже́ в числе́ лет исчита́ется. Седи́на же
есть му́дрость челове́ком, и во́зраст ста́рости – житие́
нескве́рное. Благоуго́ден Бо́гови быв, возлю́блен бысть и живы́й
посреде́ гре́шник преста́влен бысть, восхище́н бысть, да не
зло́ба измени́т ра́зума его́ или́ лесть прельсти́т
ду́шу его́. Раче́ние бо зло́бы помрача́ет до́брая
и паре́ние по́хоти пременя́ет ум незло́бив. Сконча́вся
вма́ле, испо́лни ле́та до́лга, уго́дна бо бе Го́сподеви
душа́ его́, сего́ ра́ди потща́ся от среды́ лука́вствия.
Лю́дие же ви́девше, и не разуме́вше, ниже́ поло́жше в помышле́нии
таково́е, я́ко благода́ть и ми́лость в преподо́бных Его́,
и посеще́ние во избра́нных Его́.</p>

<p class="MsoNormal" align="right" style="text-align:right" id="n7594"><span style="font-size:
8.0pt;color:red" id="n7595">Прем 4:7–15</span></p>

<h3 id="n7596">На литии стихира храма,<br id="n7597">
таже стихиры Николая, глас 2.<br id="n7598">
Самогласны. Византиево:</h3>

<p class="MsoNormal" id="n7599"><span style="color:red" id="n7600">П</span>ра́вило ве́ры и о́браз
кро́тости / яви́ тя ста́ду твоему́ Христо́с Бог, святи́телю
Нико́лае, / в Ми́рех у́бо благоуха́ющу ти, / всю́ду сия́ют
све́тло Боже́ственная твоя́ исправле́ния, / си́рых и вдови́ц
предста́телю. / Те́мже моли́ся непреста́нно спасти́ ду́ши
на́ша.</p>

<p class="MsoNormal" id="n7601"><span style="color:red" id="n7602">О́</span>тче Нико́лае, / мирополо́жница
моще́й твои́х Ми́ры обогаща́ет, / в ни́хже и свя́занныя,
непра́ведно осужде́нныя, / во сне царю́ виде́нием твои́м
яви́вся, / свободи́л еси́ от сме́рти, и уз, и темни́цы.
/ Но и ны́не, я́коже тогда́ и при́сно, / виде́нием твои́м
яви́ся, / моля́й о душа́х на́ших.</p>

<p class="MsoNormal" id="n7603"><span style="color:red" id="n7604">О́</span>тче Нико́лае, / а́ще
и Ми́рская страна́ молчи́т, / но м<span lang="EN-US" id="n7605">i</span>р весь,
и́же тобо́ю просвеще́нный, / м<span lang="EN-US" id="n7606">v</span>́ра же
благоуха́нии и чуде́с мно́жествы / взыва́ет благохва́льными
пе́сньми; / и спа́сшиися тобо́ю осужде́ннии, / с су́щими
в Ми́рех и мы, пою́ще, вопие́м: / моли́ спасти́ся душа́м
на́шим.</p>

<p class="MsoNormal" id="n7607"><span style="color:red" id="n7608">Глас 4:</span> О́тче Нико́лае,
/ Пресвята́го Ду́ха мирополо́жница сый, / я́ко в Ми́рех
благоуха́еши Боже́ственными арома́ты: / Христо́вым бо апо́столом
подо́бник быв, / вселе́нную обхо́диши словесы́ чуде́с твои́х.
/ Те́мже и да́льним, я́ко близ, во сне явля́яся, / от сме́рти
избавля́еши, / и́же непра́ведным судо́м умре́ти иму́щия,
/ спаса́я пресла́вно от бед мно́гих призыва́ющия тя. / Те́мже,
и нас, от находя́щих лю́тых свободи́ / твои́ми моли́твами,
при́сно восхваля́ющх тя.</p>

<p class="MsoNormal" id="n7609"><span style="color:red" id="n7610">Глас 8:</span> До́блестей твои́х,
преподо́бне о́тче, / плод просвети́л есть ве́рных сердца́:
/ кто бо, слы́ша безме́рное твое́ смире́ние, / терпе́нию
не удиви́ся, / е́же к ни́щим ти́хости, к скорбя́щим утеше́нию;
/ вся Боголе́пно научи́л еси́, святи́телю Нико́лае, / и
ны́не неувяда́емым венце́м увя́злся еси́, / моли́ся
о душа́х на́ших.</p>

<p class="MsoNormal" id="n7611"><span style="color:red" id="n7612">Н</span>а хвалу́ поте́кл еси́
Госпо́дню, Нико́лае, / во вре́менней жи́зни, / и Той тя просла́ви
на Небе́сней и и́стинней жи́зни. / Те́мже дерзнове́ние
стяжа́в к Нему́, / моли́ спасти́ ду́ши на́ша.</p>

<p class="MsoNormal" id="n7613"><span style="color:red" id="n7614">Слава, глас 6:</span> Благи́й, ра́бе
ве́рный, / де́лателю виногра́да Христо́ва, / ты и тяготу́
дневну́ю поне́сл еси́, / ты и да́нный тебе́ тала́нт
возрасти́л еси́ / и по тебе́ прише́дшим не зави́дел еси́.
/ Те́мже врата́ Небе́сная отверзо́шася тебе́ / вни́ти
в ра́дость Го́спода твоего́, / и моли́ о нас, свя́те Нико́лае.</p>

<p class="MsoNormal" id="n7615"><span style="color:red" id="n7616">И ныне, глас тойже:</span> Сио́не,
торжеству́й, Иерусали́ме, весели́ся, / гра́де Христа́ Бо́га,
подыми́ Зижди́теля, / в верте́пе и я́слех вмеща́емаго,
/ отве́рзите ми врата́ / и, вшед в ня, узрю́ я́ко Младе́нца,
пелена́ми повива́емаго, / дла́нию же содержа́щаго тварь. / Его́же
пою́т А́нгели непреста́нным гла́сом, / Жизнода́вца Го́спода,
/ спаса́ющаго род наш.</p>

<h3 id="n7617">На стиховне стихиры, глас 5.<br id="n7618">
Подобен: Ра́дуйся:</h3>

<p class="MsoNormal" id="n7619"><span style="color:red" id="n7620">Р</span>а́дуйся, свяще́нная
главо́, / чи́стый доброде́телей до́ме, / Боже́ственнейшаго
свяще́нства пра́вило, / па́стырю вели́кий, / свети́льниче
светле́йший, / и́же побе́ды нося́ и́мя, / и моля́щимся
ми́лостивен преклони́тель, / проница́яй к немощны́х проше́ниям,
/ изба́вителю гото́вейший, / храни́телю спаси́тельный / всем,
ве́рою чту́щим всесла́вную па́мять твою́, / Христа́
моли́, преблаже́нне, / низпосла́ти ми́ру ве́лию ми́лость.</p>

<p class="MsoNormal" id="n7621"><span style="color:red" id="n7622">Стих:</span> <b id="n7623">Честна́ пред Го́сподем
/ смерть преподо́бных Его́.</b></p>

<p class="MsoNormal" id="n7624"><span style="color:red" id="n7625">Р</span>а́дуйся, свяще́ннейший
у́ме, / Тро́ицы чи́стое обита́лище, / сто́лпе церко́вный,
/ ве́рных утвержде́ние, / побежда́емым по́мощь, / звездо́,
я́же сия́ньми благоприя́тных твои́х моли́тв / разоря́я
напа́стей же и скорбе́й тьму всегда́, / святи́телю Нико́лае,
/ приста́нище ти́хое, в не́же притека́юще / треволне́ньми
жития́ одержи́мии спаса́ются, / Христа́ моли́ / душа́м
на́шим да́ти ве́лию ми́лость.</p>

<p class="MsoNormal" id="n7626"><span style="color:red" id="n7627">Стих:</span> <b id="n7628">Свяще́нницы Твои́
облеку́тся в пра́вду, / и преподо́бнии Твои́ воз</b><b id="n7629">ра́дуются.</b></p>

<p class="MsoNormal" id="n7630"><span style="color:red" id="n7631">Р</span>а́дуйся, ре́вности
Боже́ственныя испо́лнивыйся / и наведе́ния зла изба́вль непра́ведно
хотя́щих умре́ти / предста́нием стра́шным и сна запреще́ньми,
/ исто́чниче, источа́яй в Ми́рех Нико́лае, м<span lang="EN-US" id="n7632">v</span>́ра бога́тно / и ду́ши напоя́ющее, / смра́ды
же страсте́й отгоня́ющее, / меч, пле́велы пре́лести посека́ющий,
/ лопа́та, развева́ющая А́риева пле́вельная уче́ния. /
Христа́ моли́ / низпосла́ти душа́м на́шим ве́лию ми́лость.</p>

<h4 id="n7633">Слава, глас 6. Иоанна монаха:</h4>

<p class="MsoNormal" id="n7634"><span style="color:red" id="n7635">Ч</span>елове́че Бо́жий и ве́рный
ра́бе, / слуго́ Госпо́день, / му́жу жела́ний, / сосу́де
избра́нный, / сто́лпе и утвержде́ние Це́ркве, / Ца́рствия
насле́дниче, / не премолчи́, вопия́ за ны ко Го́споду.</p>

<h4 id="n7636">И ныне, глас тойже. Византиево:</h4>

<p class="MsoNormal" id="n7637"><span style="color:red" id="n7638">Б</span>езневе́стная Де́во,
/ отку́ду пришла́ еси́? / Кто роди́вый Тя? / Кто и ма́ти
Твоя́? / Ка́ко Зижди́теля но́сиши на руку́? / Ка́ко
не растли́лася еси́ утро́бою? / О, вели́ких, пресла́вных
на Тебе́ стра́шных та́инств, / на земли́ соверша́емых,
зрим, Всесвята́я! / И предуготовля́ем досто́йный Тебе́ долг,
/ на земли́ верте́п, / и от Небе́с про́сим пода́ти звезду́,
/ и волсви́ же прихо́дят от восто́ков земли́ к за́падом
/ ви́дети челове́ческое Спасе́ние, / во я́слех пелена́ми
повива́емое.</p>

<h3 id="n7639">На благословении хлебов<br id="n7640">
тропарь дважды, глас 4:</h3>

<p class="MsoNormal" id="n7641"><span style="color:red" id="n7642">П</span>ра́вило ве́ры и о́браз
кро́тости, / воздержа́ния учи́теля / яви́ тя ста́ду твоему́
/ Я́же веще́й И́стина. / Сего́ ра́ди стяжа́л еси́
смире́нием высо́кая, / нището́ю бога́тая, / о́тче священнонача́льниче
Нико́лае, / моли́ Христа́ Бо́га, / спасти́ся душа́м
на́шим.</p>

<p class="MsoNormal" id="n7643"><span style="color:red" id="n7644">И</span> Богоро́дице Де́во:
<span style="color:red" id="n7645">единожды.</span></p>

<p class="MsoNormal" id="n7646"><span style="color:red" id="n7647">А идеже несть всенощнаго бдения, на Велицей
вечерни, по</span> Ны́не отпуща́еши: <span style="color:red" id="n7648">глаголем
тропарь единожды. </span>Сла́ва, и ны́не, <span style="color:red" id="n7649">Богородичен
воскресен.</span></p>

<p class="MsoNormal" id="n7650">&nbsp;</p>

<h2 id="n7651"><a name="_НА_УТРЕНИ_10" id="n7652"></a>НА УТРЕНИ</h2>

<h3 id="n7653">На Бог Господь, тропарь, глас 4:</h3>

<p class="MsoNormal" id="n7654"><span style="color:red" id="n7655">П</span>ра́вило ве́ры и о́браз
кро́тости, / воздержа́ния учи́теля / яви́ тя ста́ду твоему́
/ Я́же веще́й И́стина. / Сего́ ра́ди стяжа́л еси́
смире́нием высо́кая, / нището́ю бога́тая, / о́тче священнонача́льниче
Нико́лае, / моли́ Христа́ Бо́га, / спасти́ся душа́м
на́шим.<span style="color:red" id="n7656"> Дважды.</span></p>

<p class="MsoNormal" id="n7657"><span style="color:red" id="n7658">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́ем / и, Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n7659">По 1-м стихословии седальны, глас 2.<br id="n7660">
Подобен: Гроб Твой:</h3>

<p class="MsoNormal" id="n7661"><span style="color:red" id="n7662">В</span> Ми́рех живы́й чу́вственне,
иера́рше, / м<span lang="EN-US" id="n7663">v</span>́ром разу́мно духо́вным
яви́лся еси́ пома́зан, о́тче Нико́лае. / Те́мже м<span lang="EN-US" id="n7664">v</span>́ры чуде́с твои́х м<span lang="EN-US" id="n7665">i</span>р
облагово́нил еси́, / м<span lang="EN-US" id="n7666">v</span>́ро приснотеку́щее
пролива́я, / ми́рными твои́ми благово́нными словесы́ и
па́мятию твое́ю.</p>

<p class="MsoNormal" id="n7667"><span style="color:red" id="n7668">Слава:</span> Облистава́еши на земли́
чуде́с луча́ми, Нико́лае му́дре, / и дви́жеши всяк язы́к
на сла́ву же и хвалу́ на земли́ тя Просла́вльшаго, / Его́же
моли́ вся́кия ну́жды изба́витися / па́мять твою́ ве́рою
и любо́вию почита́ющим, отце́м избра́ние.</p>

<p class="MsoNormal" id="n7669"><span style="color:red" id="n7670">И ныне, Богородичен:</span> Всех Творца́,
Бо́га же и Соде́теля, Всенепоро́чная Чи́стая, / Ду́хом
Боже́ственным в ложесна́х зачала́ еси́ / и тле́ния кроме́
родила́ еси́, / Его́же сла́вяще, Тя воспева́ем Де́во,
/ я́ко пала́ту Всецаря́ и м<span lang="EN-US" id="n7671">i</span>ра защище́ние.</p>

<h3 id="n7672">По 2-м стихословии седальны, глас 4.<br id="n7673">
Подобен: Яви́лся еси́ днесь:</h3>

<p class="MsoNormal" id="n7674"><span style="color:red" id="n7675">В</span>е́рным предста́тельствуеши,
покрыва́я, соблюда́я ты́я, блаже́нне, / вся́кия ско́рби
избавля́я я́ве, / иера́рхов красне́йшая сла́во и хвало́,
Нико́лае преподо́бне.</p>

<h4 id="n7676">Слава, глас 8.<br id="n7677">
Подобен: Прему́дрости:</h4>

<p class="MsoNormal" id="n7678"><span style="color:red" id="n7679">И</span>сто́чник чуде́с, о́тче
му́дре, прие́м от Го́спода, / всем ве́рным источа́еши,
блаже́нне, медото́чныя во́ды: / я́ко бо па́стырь сый и
пропове́дник ве́ры, / и́стиннаго Па́стыря словеса́ соблю́л
еси́. / Те́мже, дерзнове́ние к Нему́ име́я, / челове́ки
спасл еси́ от сме́рти, Нико́лае, иера́рше блаже́нне, /
моли́ Христа́ Бо́га / грехо́в оставле́ние пода́ти
чту́щим любо́вию святу́ю па́мять твою́.</p>

<p class="MsoNormal" id="n7680"><span style="color:red" id="n7681">И ныне, Богородичен:</span> В ти́ну
впад грехо́в, и несть мне постоя́ния, / лю́те потопи́ мя бу́ря
прегреше́ний; / но я́ко ро́ждшая Сло́во, Еди́наго Человеколю́бца,
/ на мя, раба́ Твоего́, при́зри / и изба́ви мя вся́каго
греха́, и страсте́й душетле́нных, / и вся́каго озлобле́ния
лука́ваго уби́йцы, Богоро́дице Неискусому́жная, / моли́
Христа́ Бо́га грехо́в оставле́ние да́ти мне, / Тя бо наде́жду
и́мам, раб Твой.</p>

<h3 id="n7682">Величание:</h3>

<p class="MsoNormal" id="n7683"><span style="color:red" id="n7684">В</span>елича́ем тя, / святи́телю
о́тче Нико́лае, / и чтим святу́ю па́мять твою́, / ты бо
мо́лиши за нас / Христа́, Бо́га на́шего.</p>

<h4 id="n7685">Псалом избранный.</h4>

<p class="MsoNormal" id="n7686"><span style="font-size:8.0pt;color:red" id="n7687">Лик 1:</span> Услы́шите
сия́ вси язы́цы, внуши́те вси́, живу́щии по вселе́нней.
<span style="font-size:8.0pt;color:red" id="n7688">2:</span> Уста́ моя́ возглаго́лют
прему́дрость, и поуче́ние се́рдца моего́ ра́зум. <span style="font-size:8.0pt;color:red" id="n7689">1:</span> Прииди́те, ча́да, послу́шайте
мене́, стра́ху Госпо́дню научу́ вас. <span style="font-size:8.0pt;color:red" id="n7690">2:</span> Благовести́х пра́вду в це́ркви
вели́цей. <span style="font-size:8.0pt;color:red" id="n7691">1:</span> И́стину Твою́
и спасе́ние Твое́ рех. <span style="font-size:8.0pt;color:red" id="n7692">2:</span>
Пове́м И́мя Твое́ бра́тии мое́й, посреде́ це́ркве
воспою́ Тя. <span style="font-size:8.0pt;color:red" id="n7693">1:</span> Услы́шати
ми глас хвалы́ Твоея́ и пове́дати вся чудеса́ Твоя́. <span style="font-size:8.0pt;color:red" id="n7694">2:</span> Го́споди, возлюби́х благоле́пие
до́му Твоего́, и ме́сто селе́ния сла́вы Твоея́. <span style="font-size:8.0pt;color:red" id="n7695">1:</span> Возненави́дех це́рковь лука́внующих,
и с нечести́выми не ся́ду. <span style="font-size:8.0pt;color:red" id="n7696">2:</span>
Я́ко сохрани́х пути́ Госпо́дни и не нече́ствовах от Бо́га
моего́. <span style="font-size:8.0pt;color:red" id="n7697">1:</span> Уста́ пра́веднаго
поуча́тся прему́дрости, и язы́к его́ возглаго́лет суд.
<span style="font-size:8.0pt;color:red" id="n7698">2:</span> Пра́вда Его́ пребыва́ет
в век ве́ка. <span style="font-size:8.0pt;color:red" id="n7699">1:</span> Свяще́нницы
Твои́ облеку́тся пра́вдою, и преподо́бнии Твои́ возра́дуются.
<span style="font-size:8.0pt;color:red" id="n7700">2:</span> Блаже́ни живу́щии в
дому́ Твое́м, в ве́ки веко́в восхва́лят Тя.</p>

<p class="MsoNormal" id="n7701"><span style="color:red" id="n7702">Сла́ва, и ны́не:</span> Аллилу́иа,<span style="color:red" id="n7703"> трижды.</span></p>

<h3 id="n7704">По полиелеи седален, глас 5.<br id="n7705">
Подобен: Собезнача́льное Сло́во:</h3>

<p class="MsoNormal" id="n7706"><span style="color:red" id="n7707">П</span>рему́драго иера́рха
восхва́лим, / я́ко те́пла в беда́х и в ско́рбех су́ща
от Бо́га помо́щника и защи́тника, / вси Никола́я, ве́рнии,
Богоно́снаго благоче́стно: / мо́лится бо ко Го́споду / о ве́рою
творя́щих и пою́щих Боже́ственную па́мять его́.</p>

<h4 id="n7708">Слава, глас 4.<br id="n7709">
Подобен: Ско́ро предвари́:</h4>

<p class="MsoNormal" id="n7710"><span style="color:red" id="n7711">П</span>редста́тель тепле́йший
Це́ркве Христо́вы показа́лся еси́, Нико́лае, / и ересе́й
безбо́жная уче́ния разруша́я со дерзнове́нием, / и пра́вило
показа́лся еси́ всем Правосла́вия, / о всех моля́ся, после́дующих
твои́м Боже́ственным уче́нием и наказа́нием.</p>

<p class="MsoNormal" id="n7712"><span style="color:red" id="n7713">И ныне, Богородичен:</span> Ско́ро
приими́, Влады́чице, моли́твы на́ша / и сия́ принеси́
Твоему́ Сы́ну и Бо́гу, Госпоже́ Всенепоро́чная, / изба́ви
обстоя́ний к Тебе́ притека́ющия, / сокруши́ кова́рства
и низложи́ де́рзость вооружа́ющихся безбо́жных, Пречи́стая,
/ на рабы́ Твоя́.</p>

<h3 id="n7714">Степенна, 1-й антифон 4-го гласа:</h3>

<p class="MsoNormal" id="n7715"><span style="color:red" id="n7716">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n7717"><span style="color:red" id="n7718">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n7719"><span style="color:red" id="n7720">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n7721">Прокимен, глас 4:</h3>

<p class="MsoNormal" id="n7722"><span style="color:red" id="n7723">Ч</span>естна́ пред Го́сподем
/ смерть преподо́бных Его́. <span style="color:red" id="n7724">Стих:</span> Что возда́м
Го́сподеви о всех, я́же воздаде́ ми?</p>

<p class="MsoNormal" id="n7725"><span style="color:red" id="n7726">Другий прокимен:</span> Вся́кое
дыха́ние / да хва́лит Го́спода. <span style="color:red" id="n7727">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n7728">Евангелие от Иоанна, зачало 36.</h3>

<p class="MsoNormal" id="n7729"><span style="color:red" id="n7730">Р</span>ече́ Госпо́дь ко прише́дшым
к Нему́ иуде́ем: Аз есмь дверь: Мно́ю а́ще кто вни́дет,
спасе́тся, и вни́дет, и изы́дет, и па́жить обря́щет. Тать
не прихо́дит, ра́зве да укра́дет, и убие́т, и погуби́т:
аз приидо́х, да живо́т и́мут и ли́шше и́мут. Аз есмь па́стырь
до́брый: па́стырь до́брый ду́шу свою́ полага́ет за
о́вцы. А нае́мник, и́же несть па́стырь, ему́же не суть
о́вцы своя́, ви́дит во́лка гряду́ща и оставля́ет о́вцы,
и бе́гает, и волк расхи́тит их, и распу́дит о́вцы. А нае́мник
бежи́т, я́ко нае́мник есть и неради́т о овца́х. Аз есмь
па́стырь до́брый, и зна́ю Моя́, и зна́ют Мя Моя. Я́коже
зна́ет Мя Оте́ц, и Аз зна́ю Отца́, и ду́шу Мою́ полага́ю
за о́вцы. И и́ны о́вцы и́мам, я́же не суть от двора́
сего́, и ты́я Ми подоба́ет привести́: и глас Мой услы́шат,
и бу́дет еди́но ста́до, и еди́н па́стырь.</p>

<p class="MsoNormal" align="right" style="text-align:right" id="n7731"><span style="font-size:
8.0pt;color:red" id="n7732">Ин 10:9–16</span></p>

<h3 id="n7733">По 50-м псалме.</h3>

<p class="MsoNormal" id="n7734"><span style="color:red" id="n7735">Слава:</span> Моли́твами
святи́теля Нико́лая, / Ми́лостиве, очи́сти /
мно́жества согреше́ний на́ших.</p>

<p class="MsoNormal" id="n7736"><span style="color:red" id="n7737">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n7738"><span style="color:red" id="n7739">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n7740">И стихира, глас 6:</h3>

<p class="MsoNormal" id="n7741"><span style="color:red" id="n7742">Н</span>асле́дниче Бо́жий,
/ соприча́стниче Христо́в, / служи́телю Госпо́день, свя́те
Нико́лае, / по и́мени твоему́ та́ко и житие́ твое́:
/ спросия́ бо седи́не ра́зум, / свиде́тельствоваше све́тлость
лица́ твоего́ душе́вное незло́бие, / изве́ствоваше кро́тость
сло́ва молчали́вое. / Жизнь твоя́ сла́вна и успе́ние со
святы́ми, / моли́ о душа́х на́ших.</p>

<p class="MsoNormal" id="n7743"><span style="color:red" id="n7744">Канон Богородицы со ирмосом на 6. И святаго
два канона на 8.</span></p>

<h3 id="n7745">Канон Богородицы, глас 1.<br id="n7746">
Песнь 1.</h3>

<p class="MsoNormal" id="n7747"><span style="color:red" id="n7748">Ирмос:</span> Песнь побе́дную пои́м
вси Бо́гу, / сотво́ршему ди́вная чудеса́ мы́шцею высо́кою
/ и спа́сшему Изра́иля, / я́ко просла́вися.</p>

<p class="MsoNormal" id="n7749"><span style="color:red" id="n7750">П</span>рему́дрости бе́здну
ро́ждшая, / ка́пли му́дрости ми исто́чник благода́тно точа́щий,
Чи́стая, низпосли́, / песносло́вити благода́тей Твои́х
пучи́ну.</p>

<p class="MsoNormal" id="n7751"><span style="color:red" id="n7752">П</span>ою́ Тя, Всепе́тая,
Ю́же воспева́ют А́нгелов чи́ни, / я́ко Бо́га ро́ждшую
препе́таго, / Его́же вся тварь воспева́ет, я́ко просла́вися.</p>

<h4 id="n7753">Ин канон святаго, глас 2, егоже краегранесие:<br id="n7754">
Тебе́, Нико́лае, воспева́ю Боже́ственное пе́ние.<br id="n7755">
Творение Феофаново. Песнь 1.</h4>

<p class="MsoNormal" id="n7756"><span style="color:red" id="n7757">Ирмос:</span> Во глубине́ постла́
иногда́ / фараони́тское всево́инство преоруже́нная си́ла,
/ вопло́щшееся же Сло́во всезло́бный грех потреби́ло есть:
/ препросла́вленный Госпо́дь сла́вно бо просла́вися.</p>

<p class="MsoNormal" id="n7758"><span style="color:red" id="n7759">В</span>енцено́сец престо́лу
Христо́ву, прему́дре Нико́лае, / предстоя́ со А́нгельскими
во́инствы, / просвеще́ние ми да́руй, озаря́ющее души́ моея́
омраче́ние, / я́ко да восхвалю́, ра́дуяся, твою́, всеблаже́нне,
па́мять.</p>

<p class="MsoNormal" id="n7760"><span style="color:red" id="n7761">П</span>рославля́яй вся Госпо́дь
Того́ сла́вящия, / тя ве́рным прибе́жище даде́, / напа́стей
избавля́юща притека́ющия к твоему́ кро́ву, Нико́лае, /
и призыва́ющия тя ве́рою и любо́вию, пресла́вне.</p>

<p class="MsoNormal" id="n7762"><span style="color:red" id="n7763">Богородичен:</span> Сравни́тися
жела́ние ми вложи́в змий вселука́вый, Соде́телю, / я́ко
пле́нника, восхи́ти. / Тобо́ю же, Всечи́стая, воззва́н
бых, / обожи́вся и́стиннейше: / Ты бо, о Богома́ти, / мене́
обожи́вшаго родила́ еси́.</p>

<h4 id="n7764">Другий канон по алфавиту,<br id="n7765">
кроме Троичнов и Богородичнов, глас 1.<br id="n7766">
Песнь 1.</h4>

<p class="MsoNormal" id="n7767"><span style="color:red" id="n7768">Ирмос:</span> Христо́с ражда́ется
– сла́вите! / Христо́с с Небе́с – сря́щите! / Христо́с
на земли́ – возноси́теся! / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<p class="MsoNormal" id="n7769"><span style="color:red" id="n7770">Н</span>едоуме́нным язы́ком
и устна́ми, похвале́ние ма́лое и моле́ние / принести́ твоему́,
Нико́лае, приидо́х Богоподража́нному преизя́ществу; / но, я́ко
богатода́вец, Спа́са и Бо́га ми́лостива пода́ждь ми.</p>

<p class="MsoNormal" id="n7771"><span style="color:red" id="n7772">Ч</span>елове́к сый Небе́сный,
равноа́нгелен на земли́ яви́лся еси́, / вдов защи́тник
гото́вый, и утружда́емых отмсти́тель, / и всем скорбя́щим в
беда́х помо́щник, о́тче Нико́лае.</p>

<p class="MsoNormal" id="n7773"><span style="color:red" id="n7774">С</span>казу́ет вся подсо́лнечная,
Нико́лае треблаже́нне, / чуде́с твои́х доброде́телей пучи́ну:
/ ни́щии предста́теля, и сироты́ и вдовы́ пита́теля, /
и слепи́и путевожда́, вси же побо́рника.</p>

<p class="MsoNormal" id="n7775"><span style="color:red" id="n7776">Троичен:</span> Тро́ицу честву́ю
Несозда́нную, / Отца́ и Сы́на со Ду́хом, Существо́ Про́сто,
Божество́, / Естество́ Несеко́мое суще́ственне, Три Ипоста́си,
/ разделя́я Ли́чно и по Ипоста́си.</p>

<p class="MsoNormal" id="n7777"><span style="color:red" id="n7778">Богородичен:</span> Безсеме́нно
Сло́во зачала́ еси́, / Еди́наго от Тро́ицы, Всенепоро́чная,
/ и Сего́ пло́тию родила́ еси́, / пребы́вши по рождестве́
Де́ва, я́ко и пре́жде. / Сего́, я́ко Сы́на Твоего́
и Бо́га, / о нас при́сно моли́.</p>

<p class="MsoNormal" id="n7779"><span style="color:red" id="n7780">Катавасия:</span> Христо́с ражда́ется
– сла́вите, / Христо́с с Небе́с – сря́щите. / Христо́с
на земли́ – возноси́теся. / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<h3 id="n7781">Песнь 3.</h3>

<p class="MsoNormal" id="n7782"><span style="color:red" id="n7783">Ирмос:</span> Да утверди́тся се́рдце
мое́ в во́ли Твое́й, Христе́ Бо́же, / И́же над вода́ми
не́бо утвержде́й второ́е / и основа́вый на вода́х зе́млю,
Всеси́льне.</p>

<p class="MsoNormal" id="n7784"><span style="color:red" id="n7785">Н</span>ебе́с чисте́йшее Царе́во
оби́телище, / благода́тно ды́шущий вои́стинну и благово́нный
рай, / наде́жду христиа́н, Богороди́тельницу мою́ воспева́ю.</p>

<p class="MsoNormal" id="n7786"><span style="color:red" id="n7787">С</span>ло́вом Сло́во породила́
еси́, / сло́вом все к существу́ приве́дшаго слове́сное
естество́, ку́пно и безслове́сное, / безслове́сия избавля́ющаго
челове́ки, Всеблагослове́нная.</p>

<p class="MsoNormal" id="n7788">&nbsp;</p>

<p class="MsoNormal" id="n7789"><span style="color:red" id="n7790">Ин. Ирмос:</span> Процвела́ есть
пусты́ня, я́ко крин, Го́споди, / язы́ческая неплодя́щая
Це́рковь / прише́ствием Твои́м, / в не́йже утверди́ся мое́
се́рдце.</p>

<p class="MsoNormal" id="n7791"><span style="color:red" id="n7792">Н</span>ико́лае блаже́нне,
Влады́ки и́скренний учени́к ты быв, / спаса́еши к тебе́
притека́ющия от лю́тых бед и сме́рти го́рькия.</p>

<p class="MsoNormal" id="n7793"><span style="color:red" id="n7794">О</span>чи́сти рабы́ Твоя́,
грехо́в оставле́ние, я́ко благ, / да́руя, Никола́я, Твоего́
уго́дника, / я́же к Тебе́ хода́тайствы, Многоми́лостиве.</p>

<p class="MsoNormal" id="n7795"><span style="color:red" id="n7796">Богородичен:</span> Утоли́ смуще́ние
души́ моея́, Пречи́стая, / и жизнь окорми́, Всесвята́я,
Бо́га ро́ждшая, / в Не́мже утверди́ся се́рдце мое́.</p>

<p class="MsoNormal" id="n7797">&nbsp;</p>

<p class="MsoNormal" id="n7798"><span style="color:red" id="n7799">Ин. Ирмос:</span> Пре́жде век от
Отца́ рожде́нному нетле́нно Сы́ну / и в после́дняя от Де́вы
/ воплоще́нному безсе́менно, / Христу́ Бо́гу возопии́м:
/ вознесы́й рог наш, / Свят еси́, Го́споди.</p>

<p class="MsoNormal" id="n7800"><span style="color:red" id="n7801">С</span>крижа́ль в се́рдцы
стяжа́в, Богому́дре, мно́гих доброде́телей, / напи́сану
безсме́ртным и пречи́стым пе́рстом Христа́ Бо́га, Нико́лае,
/ па́че ме́да и со́та сла́дость то́чиши из усте́н
твои́х.</p>

<p class="MsoNormal" id="n7802"><span style="color:red" id="n7803">П</span>оказа́ благода́ть на
тебе́ пресла́вне чудеса́, Нико́лае: / чи́стое бо житие́
твое́, вои́стинну зла́та светле́йши, / облиста́ет мра́чныя
ду́ши заре́ю Боже́ственнаго Ду́ха.</p>

<p class="MsoNormal" id="n7804"><span style="color:red" id="n7805">Ж</span>иве́ши и по сме́рти,
во снех я́ве явля́яся, / и ю́ноши от сме́рти пресла́вно
изба́вил еси́, вопия́ я́ве царю́: / не оби́ди муже́й,
су́етною за́вистию оклевета́нных.</p>

<p class="MsoNormal" id="n7806"><span style="color:red" id="n7807">Троичен:</span> Ми́лостива бу́ди
мне, Всесвята́я Тро́ице, Бо́же наш, / безме́рными прегреше́нии
оскверни́вшему житие́, / О́тче, Сы́не и Ду́ше Живы́й,
/ соблюда́ющи мя отвсю́ду, и при́сно неуя́звленна от ско́рби.</p>

<p class="MsoNormal" id="n7808"><span style="color:red" id="n7809">Богородичен:</span> Дае́ши, Богоро́дице,
спасе́ния наде́жду рабо́м Твои́м / и в ну́ждах, и напа́стех
скороте́чными моли́твами соблюда́ти и помога́ти предста́ни:
/ Ты бо еси́ похвала́ нам, ве́рным, Присноде́во.</p>

<p class="MsoNormal" id="n7810"><span style="color:red" id="n7811">Катавасия:</span> Пре́жде век от
Отца́ рожде́нному нетле́нно Сы́ну / и в после́дняя от Де́вы
/ воплоще́нному безсе́менно, / Христу́ Бо́гу возопии́м:
/ вознесы́й рог наш, / свят еси́, Го́споди.</p>

<h3 id="n7812">Седален, глас 8.<br id="n7813">
Подобен: Прему́дрости:</h3>

<p class="MsoNormal" id="n7814"><span style="color:red" id="n7815">В</span>озше́д на высоту́ доброде́телей
/ и Боже́ственными отту́ду, о́тче, озари́вся сия́нии чуде́с,
/ пресве́тел вои́стинну яви́лся еси́ м<span lang="EN-US" id="n7816">i</span>рови
па́стырь, / нам в напа́стех сый предста́тель непобеди́мь; /
те́мже, пресла́вно врага́ победи́в, лжу отгна́л еси́
/ и челове́ки спасл еси́ от сме́рти, Нико́лае, / моли́
Христа́ Бо́га грехо́в оставле́ние дарова́ти / чту́щим
любо́вию святу́ю па́мять твою́.</p>

<h4 id="n7817">Слава, другий седален, глас тойже:</h4>

<p class="MsoNormal" id="n7818"><span style="color:red" id="n7819">Р</span>еку́ исцеле́ний, оби́льне
излива́ющую, / и исто́чник тя чуде́с неоску́дный показа́,
Нико́лае, ми́лости бе́здна: / тя́жкими бо неду́гами го́рце
дручи́мии / и злоключе́ньми жития́ лю́те му́чимии / вся́кия
ско́рби целе́бную вои́стинну обрета́ют лечбу́, / те́плое
твое́ защище́ние. / Сего́ ра́ди вопие́м ти: / моли́ся
Христу́ Бо́гу прегреше́ний оставле́ние дарова́ти / пра́зднующим
любо́вию святу́ю па́мять твою́.</p>

<p class="MsoNormal" id="n7820"><span style="color:red" id="n7821">И ныне, Богородичен:</span> Я́ко
Де́ву и еди́ну в жена́х, / Тя, без се́мене ро́ждшую Бо́га
пло́тию, вси ублажа́ем, ро́ди челове́честии: / огнь бо всели́ся
в Тя Божества́, / и я́ко Младе́нца дои́ши Зижди́теля и
Го́спода. / Тем, А́нгельский и челове́ческий род, досто́йно
сла́вим пресвято́е Рождество́ Твое́ / и согла́сно вопие́м
Ти: / моли́ Христа́ Бо́га согреше́ний оставле́ние дарова́ти
/ покланя́ющимся ве́рою пресвято́му Рождеству́ Твоему́.</p>

<h3 id="n7822">Песнь 4.</h3>

<p class="MsoNormal" id="n7823"><span style="color:red" id="n7824">Ирмос:</span> Ду́хом прови́дя,
проро́че Авваку́ме, Словесе́ воплоще́ние, / пропове́дал
еси́, вопия́: / внегда́ прибли́житися ле́том – позна́ешися,
/ внегда́ приити́ вре́мени – пока́жешися. / Сла́ва си́ле
Твое́й, Го́споди.</p>

<p class="MsoNormal" id="n7825"><span style="color:red" id="n7826">С</span>ме́рти у́бо вина́
земны́м Е́ва бысть сове́том зми́я; / Ты же, Де́во Чи́стая,
ро́ждшая сло́вом Сло́во, / безсме́ртия и жи́зни Хода́таица
яви́лася еси́. / Те́мже досто́йно пое́м Тя.</p>

<p class="MsoNormal" id="n7827"><span style="color:red" id="n7828">Д</span>у́хом проро́цы предзря́ще
Тя, Чи́стая, / го́ру, дверь, трапе́зу, святы́й киво́т,
/ све́щник, престо́л жи́зни, ста́мну и одр, / Бо́жию Ма́терь
в гада́ниих Тя прояви́ша, / и́хже мы зрим сбытие́.</p>

<p class="MsoNormal" id="n7829">&nbsp;</p>

<p class="MsoNormal" id="n7830"><span style="color:red" id="n7831">Ин. Ирмос:</span> Прише́л еси́
от Де́вы не хода́тай, ни А́нгел, / но Сам, Го́споди, вопло́щься,
/ и спасл еси́ всего́ мя, челове́ка. / Тем зову́ Ти: сла́ва
си́ле Твое́й, Го́споди.</p>

<p class="MsoNormal" id="n7832"><span style="color:red" id="n7833">П</span>рибли́жився чи́сте
заря́м духо́вным, / светоно́сец был еси́, м<span lang="EN-US" id="n7834">i</span>ра просвеща́я концы́, / всем предста́тельствуя
и вся спаса́я ве́рою, к тебе́ притека́ющия.</p>

<p class="MsoNormal" id="n7835"><span style="color:red" id="n7836">И</span>збавля́я от сме́рти,
я́ко яви́лся еси́ пе́рвее, Нико́лае, / ю́ноши, преподо́бне.
/ Та́ко и ны́не мя спаси́ от вся́каго обстоя́ния, / и напа́стей,
и бед, всеблаже́нне.</p>

<p class="MsoNormal" id="n7837"><span style="color:red" id="n7838">О</span>блиста́л еси́ доброде́телей
сия́ньми, всеблаже́нне, / подража́тель преизря́днейший Твоего́
Влады́ки быв, / спаса́еши же, призыва́емь, / благогове́нием
и любо́вию тя сла́вящия.</p>

<p class="MsoNormal" id="n7839"><span style="color:red" id="n7840">Богородичен:</span> На́йде на Тя
Влады́ка тва́ри воплоща́емь, / и спаса́я, я́ко благоутро́бен,
всего́ мя челове́ка: / те́мже, ве́рнии, Богоро́дицу Тя
сла́вим.</p>

<p class="MsoNormal" id="n7841">&nbsp;</p>

<p class="MsoNormal" id="n7842"><span style="color:red" id="n7843">Ин. Ирмос:</span> Жезл из ко́рене
Иессе́ова / и цвет от него́, Христе́, / от Де́вы прозя́бл
еси́, / из горы́, Хва́льный, / приосене́нныя ча́щи / прише́л
еси́, вопло́щся / от Неискусому́жныя, Невеще́ственный и Бо́же,
/ сла́ва си́ле Твое́й, Го́споди.</p>

<p class="MsoNormal" id="n7844"><span style="color:red" id="n7845">И</span>менова́ние твое́, еди́но
вои́стинну призыва́емо, / от всех вра́жиих сове́т ско́ро
избавля́ет зову́щия тебе́ те́пле, свяще́нне Нико́лае:
/ я́ко пе́рвее воево́ды изба́вил еси́, / спаси́ и
нас от вся́каго лю́таго обстоя́ния.</p>

<p class="MsoNormal" id="n7846"><span style="color:red" id="n7847">П</span>ресто́лу предстоя́
Бо́жию, моли́ти приле́жно, му́дре, / не преста́й о всех
нас, твои́х ве́рных рабе́х, чу́дне Нико́лае, / да огня́
ве́чнаго изба́вимся и от враго́в, / язы́ка лука́ваго и
озлобле́ния.</p>

<p class="MsoNormal" id="n7848"><span style="color:red" id="n7849">В</span>рачева́ния то́чиши
всю́ду ве́рою к тебе́ притека́ющим / и от уз избавля́еши
вся. / Те́мже печа́ль на́шу в ра́дость преложи́ / твои́ми
Богоприя́тными моли́твами, Нико́лае пресве́тле, / низлага́я
го́рдость враго́в на́ших.</p>

<p class="MsoNormal" id="n7850"><span style="color:red" id="n7851">Троичен:</span> Безнача́льнаго Божества́
нача́ло Отца́ и Сы́на чту и Ду́ха почита́ю Всесвята́го,
/ вся́ческих Вседе́тельное, Еди́нственное, Несеко́мое, / Треми́
Характи́ры и Ли́цы разделя́емое при́сно, / еди́но Ца́рство
Неразде́льное.</p>

<p class="MsoNormal" id="n7852"><span style="color:red" id="n7853">Богородичен:</span> Ты вои́стинну
па́че земны́х и Небе́сных честне́йши Еди́на еси́,
Богороди́тельнице: / всех бо Творца́ во утро́бе зачала́ еси́,
/ пло́тию ве́щною оде́яна, ро́ждши без се́мене. / О, новоле́пнаго
зре́ния!</p>

<p class="MsoNormal" id="n7854"><span style="color:red" id="n7855">Катавасия:</span> Жезл из ко́рене
Иессе́ева / и цвет от него́, Христе́, / от Де́вы прозя́бл
еси́, / из горы́, Хва́льный, приосене́нныя ча́щи, / прише́л
еси́, вопло́щся от Неискусому́жныя, / Невеще́ственный и Бо́же:
/ сла́ва си́ле Твое́й, Го́споди.</p>

<h3 id="n7856">Песнь 5.</h3>

<p class="MsoNormal" id="n7857"><span style="color:red" id="n7858">Ирмос:</span> Све́тлый нам возсия́й
Свет Присносу́щный, / у́тренюющим о судьба́х за́поведей Твои́х,
/ Влады́ко Человеколю́бче, Христе́, Бо́же наш.</p>

<p class="MsoNormal" id="n7859"><span style="color:red" id="n7860">Я́</span>ко киво́т, Честна́я,
свяще́ния, и я́ко огнеобра́зный престо́л свят, / и я́ко
пала́та освяще́нна, Влады́чице, / вмести́ла еси́ Бо́га
Вседержи́теля.</p>

<p class="MsoNormal" id="n7861"><span style="color:red" id="n7862">М</span>а́терь неискусому́жная
в де́вах, / Ты па́ки Де́ва в ма́терех, еди́на Пречи́стая,
яви́лася еси́: / Бо́га бо неизрече́нно родила́ еси́,
естество́ воздаю́щаго.</p>

<p class="MsoNormal" id="n7863">&nbsp;</p>

<p class="MsoNormal" id="n7864"><span style="color:red" id="n7865">Ин. Ирмос:</span> Просвеще́ние во
тьме лежа́щих, / спасе́ние отча́янных, Христе́, Спа́се
мой, / к Тебе́ у́тренюю, Царю́ м<span lang="EN-US" id="n7866">i</span>ра, / просвети́
мя сия́нием Твои́м, / ино́го бо, ра́зве Тебе́, бо́га
не зна́ю.</p>

<p class="MsoNormal" id="n7867"><span style="color:red" id="n7868">Б</span>оголе́пным житие́м,
треблаже́нне, просвеща́емь, / осужде́нныя непра́ведным изрече́нием
умре́ти, предста́в, изба́вил еси́, / Влады́це Христу́
зову́щия: / ино́го бо, ра́зве Тебе́, бо́га не зна́ем.</p>

<p class="MsoNormal" id="n7869"><span style="color:red" id="n7870">Н</span>а Небесе́х присносу́щную
сла́ву ны́не зря, и неизглаго́ланныя и Боже́ственныя зари́
светле́йшими наслажда́яся сия́нии, / покры́й мя предста́тельством
твои́м, преподо́бне, / уго́дниче Христо́в всече́стне.</p>

<p class="MsoNormal" id="n7871"><span style="color:red" id="n7872">Богородичен:</span> Да Твой взы́щеши
о́браз, погребе́нный страстьми́, Спа́се, / Небе́сных утаи́вся
сил, вопло́щься из Де́вы, / яви́лся еси́ Тебе́ зову́щим:
/ ино́го, ра́зве Тебе́, бо́га не зна́ем.</p>

<p class="MsoNormal" id="n7873">&nbsp;</p>

<p class="MsoNormal" id="n7874"><span style="color:red" id="n7875">Ин. Ирмос:</span> Бог Сый м<span lang="EN-US" id="n7876">i</span>ра, Оте́ц щедро́т, / вели́каго Сове́та Твоего́
А́нгела, / мир подава́юща, посла́л еси́ нам; / тем, Богоразу́мия
к све́ту наста́вльшеся, / от но́щи у́тренююще, / славосло́вим
Тя, Человеколю́бче.</p>

<p class="MsoNormal" id="n7877"><span style="color:red" id="n7878">П</span>ропове́дует твоя́,
о́тче, чудеса́, ны́не Мир, / велича́йшая митропо́лия и
Лики́йская епа́рхия, / и вся оте́чествия твоя́ чудоде́йства,
/ и́миже вся от боле́зней и скорбе́й избавля́еши, Богоблаже́нне
Нико́лае.</p>

<p class="MsoNormal" id="n7879"><span style="color:red" id="n7880">П</span>ита́тель вдов и оте́ц
сиро́т, / помо́щник су́щим в ско́рбех всеизря́днейший,
/ пла́чущим утеше́ние, па́стырь и путево́ждь всех блудя́щих,
Нико́лае, сый, / и нас твои́ми моли́твами от бед изба́ви.</p>

<p class="MsoNormal" id="n7881"><span style="color:red" id="n7882">П</span>реста́вился еси́ от
земли́ к невеще́ственным оби́телем, / иде́же зри́ши добро́ту
неизрече́нную Христо́ву, / и А́нгельским во́инством собесе́дник
яви́лся еси́. / Те́мже, со апо́столы и с му́ченики лику́я,
/ приле́жно Влады́це всех, о́тче Нико́лае, о нас моли́ся.</p>

<p class="MsoNormal" id="n7883"><span style="color:red" id="n7884">Троичен:</span> Собезнача́льная
Три, Единопресто́льная, Неразде́льнаго же Еди́наго Божества́
сла́влю Самовла́стная Ли́ца я́ве, / И́мже из не су́щаго
приведо́хся во е́же бы́ти, со А́нгелы зовы́й: / свят, свят,
свят еси́, Го́споди.</p>

<p class="MsoNormal" id="n7885"><span style="color:red" id="n7886">Богородичен:</span> Челове́ком спасе́ние
всем и упова́ние, / я́же предваря́ющи еди́на и спаса́ющи,
/ помози́ и ны́не нам, вопию́щим Тебе́, Чи́стая, / и призыва́ющим
Тя при́сно во обстоя́нии лю́тых: / Предста́тельницы бо ины́я,
ра́зве Тебе́, по Бо́зе не и́мамы.</p>

<p class="MsoNormal" id="n7887"><span style="color:red" id="n7888">Катавасия:</span> Бог сый ми́ра,
Оте́ц щедро́т, / Вели́каго Сове́та Твоего́ А́нгела,
/ мир подава́юща, посла́л еси́ нам: / тем, Богоразу́мия к све́ту
наста́вльшеся, / от но́щи у́тренююще, / славосло́вим Тя, Человеколю́бче.</p>

<h3 id="n7889">Песнь 6.</h3>

<p class="MsoNormal" id="n7890"><span style="color:red" id="n7891">Ирмос:</span> Проро́ка Ио́ну
подража́я, вопию́: / живо́т мой, Бла́же, свободи́ из тли
/ и спаси́ мя, Спа́се ми́ра, зову́ща: сла́ва Тебе́.</p>

<p class="MsoNormal" id="n7892"><span style="color:red" id="n7893">З</span>аступле́ние ве́рных
и печа́льных ра́достное весе́лие, / ра́достию обогати́
духо́вною рабы́ Твоя́, / жела́ющия заступле́ния Твоего́.</p>

<p class="MsoNormal" id="n7894"><span style="color:red" id="n7895">Н</span>е́бо слове́сное, храм
пречи́стый, / святы́й киво́т, красне́йший Бо́жий рай,
/ в не́мже дре́во жи́зни моея́, да пое́тся.</p>

<p class="MsoNormal" id="n7896">&nbsp;</p>

<p class="MsoNormal" id="n7897"><span style="color:red" id="n7898">Ин. Ирмос:</span> В бе́здне грехо́вней
валя́яся, / неизсле́дную милосе́рдия Твоего́ призыва́ю
бе́здну: / от тли, Бо́же, мя возведи́.</p>

<p class="MsoNormal" id="n7899"><span style="color:red" id="n7900">И́</span>же побе́ды, Нико́лае,
вене́ц на твое́м версе́ досто́йно положи́ся, / я́ко
победи́тель у́бо изря́днейший тя призыва́ющия спаси́.</p>

<p class="MsoNormal" id="n7901"><span style="color:red" id="n7902">У</span>мерщвле́на мя, блаже́нне,
прегреше́ньми / и страсте́й треволне́ньми погружа́ема, яви́вся,
/ спаси́ ко приста́нищу Боже́ственныя во́ли.</p>

<p class="MsoNormal" id="n7903"><span style="color:red" id="n7904">Богородичен:</span> На Тя наде́жды
возложи́х, Ма́ти Присноде́во, спасе́ния моего́ / и Тя предста́тельницу
полага́ю жи́зни, тве́рду же и непоколеби́му.</p>

<p class="MsoNormal" id="n7905">&nbsp;</p>

<p class="MsoNormal" id="n7906"><span style="color:red" id="n7907">Ин. Ирмос:</span> Из утро́бы Ио́ну
младе́нца изблева́ морски́й зверь, / якова́ прия́т; / в
Де́ву же все́льшееся Сло́во / и плоть прие́мшее про́йде,
сохра́ншее нетле́нну: / Его́же, бо не пострада́ истле́ния,
/ Ро́ждшую сохрани́ неврежде́нну.</p>

<p class="MsoNormal" id="n7908"><span style="color:red" id="n7909">Н</span>о́вый яви́лся еси́
Авраа́м, Нико́лае, / я́ко единоро́дна бо ны́не приве́л
еси́ сы́на Влады́це твоему́, / безкро́вныя же́ртвы
принося́ при́сно. / Отону́дуже благослови́лся еси́, я́ко
страннолю́бец, о́тче, / и Тро́ицы был еси́ оби́тель Боже́ственна
и непоро́чна.</p>

<p class="MsoNormal" id="n7910"><span style="color:red" id="n7911">С</span>тра́нна и ужа́сна содева́еши
чудеса́, Нико́лае, / по всей земли́ и в мо́ри дале́че бе́дствующим
скороте́чными моли́твами предста́тельствуя, / немощны́м врач
и ни́щим пита́тель, / побе́ды на враги́ тезоимени́т лю́дем
ве́рным явля́яся.</p>

<p class="MsoNormal" id="n7912"><span style="color:red" id="n7913">О́</span>ком у́мным прови́дя
бу́дущая, / уче́ний пра́вых напо́лнил еси́ вся концы́:
/ Единосу́щна Отцу́ Сы́на возвеща́я нам, А́риево неи́стовство
потреби́л еси́, / столп правосла́вныя ве́ры, честна́я твоя́
предложи́в исправле́ния.</p>

<p class="MsoNormal" id="n7914"><span style="color:red" id="n7915">Троичен:</span> Чту и почита́ю Тро́ицу
Неразде́льную, Треми́ Ли́цы разделя́емую при́сно, / соединя́емую
же Существо́м и Естество́м, я́ко Еди́но Нача́ло, / Отца́,
и Сы́на, и Ду́ха Свята́го, все́ми держа́вно влады́чествующую
/ и вся соблюда́ющую, я́ко хо́щет.</p>

<p class="MsoNormal" id="n7916"><span style="color:red" id="n7917">Богородичен:</span> Весь вопло́щься
во утро́бе Твое́й, Пречи́стая, / Христо́с Бог без се́мене
роди́ся: / не стерпе́ бо Свои́х рук созда́ние зре́ти, от
льсти́ваго му́чимо, / прии́де рабозра́чным о́бразом челове́ческий
род изба́вити.</p>

<p class="MsoNormal" id="n7918"><span style="color:red" id="n7919">Катавасия:</span> Из утро́бы Ио́ну
младе́нца изблева́ морски́й зверь, / якова́ прия́т, / в
Де́ву же все́льшееся Сло́во / и плоть прие́мшее про́йде
сохра́ншее нетле́нну. / Его́же бо не пострада́ истле́ния,
/ Ро́ждшую сохрани́ неврежде́нну.</p>

<h3 id="n7920">Кондак, глас 3.<br id="n7921">
Подобен: Де́ва днесь:</h3>

<p class="MsoNormal" id="n7922"><span style="color:red" id="n7923">В</span> Ми́рех, свя́те, священноде́йствитель
показа́лся еси́, / Христо́во бо, преподо́бне, Ева́нгелие
испо́лнив, / положи́л еси́ ду́шу твою́ о лю́дех твои́х
/ и спасл еси́ непови́нныя от сме́рти. / Сего́ ра́ди освяти́лся
еси́, / я́ко вели́кий таи́нник Бо́жия благода́ти.</p>

<p class="MsoNormal" id="n7924"><span style="color:red" id="n7925">Икос:</span> Воспои́м ны́не
святи́теля пе́сньми, / ми́рским лю́дем па́стыря и учи́теля,
/ да моли́твами его́ просвети́мся: / се бо яви́ся чист весь,
нетле́нен ду́хом, / Христу́ принося́ же́ртву непоро́чну,
чи́сту, Бо́гу благоприя́тну, / я́ко святи́тель, очище́н
и душе́ю и те́лом, / те́мже сый и́стинно Це́ркве предста́тель
и побо́рник сея́, / я́ко вели́кий таи́нник Бо́жия
благода́ти.</p>

<h3 id="n7926">Песнь 7.</h3>

<p class="MsoNormal" id="n7927"><span style="color:red" id="n7928">Ирмос:</span> Пещь, Спа́се, ороша́шеся,
/ о́троцы же, лику́юще, поя́ху: / отце́в Бо́же, благослове́н
еси́.</p>

<p class="MsoNormal" id="n7929"><span style="color:red" id="n7930">В</span>ысоча́йший Не́бо Тя
одушевле́нное, / черто́г же, Чи́стая, благода́тно окруже́н,
/ златообра́зную порфи́ру и рай показа́.</p>

<p class="MsoNormal" id="n7931"><span style="color:red" id="n7932">У</span>тверди́ ума́ моего́
враще́ние, / помышле́ние мяте́жно укрепи́ на недви́жимом
ка́мени / покро́вом Твои́м, Ма́ти Де́во.</p>

<p class="MsoNormal" id="n7933">&nbsp;</p>

<p class="MsoNormal" id="n7934"><span style="color:red" id="n7935">Ин. Ирмос:</span> О́бразу злато́му,
на по́ле Деи́ре служи́му, / трие́ Твои́ о́троцы небрего́ша
безбо́жнаго веле́ния, / посреде́ же огня́ вве́ржени, ороша́еми,
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n7936"><span style="color:red" id="n7937">О́</span>строму искуше́нию
впадо́х, лю́те пострека́емь, / и ко врато́м а́да прибли́жихся,
скорбьми́ поража́емь, / спаси́ мя моли́твами твои́ми, блаже́нне,
и возста́ви, пою́ща: / благослове́н еси́, Бо́же оте́ц
на́ших.</p>

<p class="MsoNormal" id="n7938"><span style="color:red" id="n7939">Н</span>езаходи́маго све́та
невеще́ственными луча́ми облиста́емь, / су́щия во тьме скорбе́й
озло́бленныя исхи́ти / и к просвеще́нию весе́лия наста́ви,
пою́щия: / благослове́н еси́, Бо́же оте́ц на́ших.</p>

<p class="MsoNormal" id="n7940"><span style="color:red" id="n7941">Богородичен:</span> Моли́ Христа́,
Сы́на Твоего́ и Бо́га, Де́во Богороди́тельнице, / прода́нныя
лю́тыми прегреше́ньми и ле́стьми змии́ными / кро́вию Его́
честно́ю изба́витися, пою́щим: / благослове́н еси́, Бо́же
оте́ц на́ших.</p>

<p class="MsoNormal" id="n7942">&nbsp;</p>

<p class="MsoNormal" id="n7943"><span style="color:red" id="n7944">Ин. Ирмос:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреди́ пла́мене стоя́ще,
поя́ху: / отце́в Бо́же, / благослове́н еси́.</p>

<p class="MsoNormal" id="n7945"><span style="color:red" id="n7946">В</span>ся́ких лю́тых неду́г
врач всеизря́днейший, о́тче Нико́лае, яви́вся, / души́
моея́ не́мощь исцели́в, пода́ждь ми благоздра́вие, вопи́ти:
/ отце́в Бо́же, благослове́н еси́.</p>

<p class="MsoNormal" id="n7947"><span style="color:red" id="n7948">И</span>зба́вив дре́вле воево́ды
от сме́рти, свя́те, / и ты́я воздви́гл еси́ пе́ти
и сла́вити Спа́са Христа́ с ве́рою те́плою, и́же и
взыва́ху: / отце́в Бо́же, благослове́н еси́.</p>

<p class="MsoNormal" id="n7949"><span style="color:red" id="n7950">П</span>рему́дрости ча́ши прибли́жився
та́инственно, устна́ми твои́ми, о́тче Нико́лае, / ка́пли
одожде́ния поче́рпл еси́, / па́че ме́да и со́та, лю́дем
повелева́я вопи́ти: / отце́в Бо́же, благослове́н еси́.</p>

<p class="MsoNormal" id="n7951"><span style="color:red" id="n7952">Троичен:</span> Тро́ице, Тя воспева́ем,
Еди́нице Трисия́тельнейшая, Единосу́щная, О́тче, Сы́не
и Ду́ше Святы́й, / в Ни́хже вси крести́вшеся, воспева́ем:
/ отце́в Бо́же, благослове́н еси́.</p>

<p class="MsoNormal" id="n7953"><span style="color:red" id="n7954">Богородичен:</span> Я́ко всех тва́рей
вы́шши еси́, Богоро́дице, / моли́ся Твоему́ Сы́ну
и Бо́гу, / изба́витися му́ки честву́ющим Тя вои́стинну
и сла́вящим: / отце́в Бо́же, благослове́н еси́.</p>

<p class="MsoNormal" id="n7955"><span style="color:red" id="n7956">Катавасия:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреде́ пла́мени стоя́ще,
поя́ху: / отце́в Бо́же, благослове́н еси́.</p>

<h3 id="n7957">Песнь 8.</h3>

<p class="MsoNormal" id="n7958"><span style="color:red" id="n7959">Ирмос:</span> Его́же ужаса́ются
А́нгели и вся Во́инства, / я́ко Творца́ и Го́спода, / по́йте,
свяще́нницы, просла́вите, о́троцы, / благослови́те, лю́дие,
/ и превозноси́те во вся в́еки.</p>

<p class="MsoNormal" id="n7960"><span style="color:red" id="n7961">Я́</span>ко одушевле́нный черто́г
и вдохнове́нная червлени́ца, / хлами́да червленоша́рная всех
Царя́ яви́лася еси́, Де́во, и порфи́ра, / из нея́же
плоть сопросия́ Богочелове́ка Сло́ва.</p>

<p class="MsoNormal" id="n7962"><span style="color:red" id="n7963">З</span>ачала́ еси́, Пречи́стая,
всю тварь го́рстию содержа́щаго, / я́ко Зижди́теля и Бо́га,
неизрече́нно, непости́жно нас ра́ди по нам Челове́ка бы́вша
/ и е́же бе не отсту́пльша.</p>

<p class="MsoNormal" id="n7964">&nbsp;</p>

<p class="MsoNormal" id="n7965"><span style="color:red" id="n7966">Ин. Ирмос:</span> В пещь о́гненную
ко отроко́м евре́йским снизше́дшаго / и пла́мень в ро́су
прело́жшаго Бо́га / по́йте, дела́, я́ко Го́спода
/ и превозноси́те во вся ве́ки.</p>

<p class="MsoNormal" id="n7967"><span style="color:red" id="n7968">Я́</span>ко благ и сострада́телен
во глубине́ напа́стей лю́те содержи́мыя свободи́, блаже́нне
Нико́лае, / от содержа́щих лю́тых, разреше́ние подая́ моли́твами
твои́ми / я́же ко Спа́су Христу́, священнотаи́нниче.</p>

<p class="MsoNormal" id="n7969"><span style="color:red" id="n7970">Т</span>айново́ждь су́щих па́че
ума́, / святы́х служи́тель и Небе́сных сый, Богому́дре,
/ архиере́й же ве́рен, прегреше́ний оставле́ния проси́
от Спа́са на́шего, священноявле́нне.</p>

<p class="MsoNormal" id="n7971"><span style="color:red" id="n7972">Богородичен:</span> Изнемога́ет
мой ны́не ум, во глубину́ впад безче́стия, / я́ко отвсю́ду
разли́чными объя́т есмь злы́ми; но Ты, Де́во, исцели́,
безстра́стия све́том одева́ющи.</p>

<p class="MsoNormal" id="n7973">&nbsp;</p>

<p class="MsoNormal" id="n7974"><span style="color:red" id="n7975">Ин. Ирмос:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ – Де́вы,
/ в Ню́же вни́де утро́бу. / Тем, воспева́юще, воспое́м:
/ да благослови́т тварь вся Го́спода / и превозно́сит во вся ве́ки.</p>

<p class="MsoNormal" id="n7976"><span style="color:red" id="n7977">Ч</span>и́ни патриа́рхов и
апо́столов, / и священному́чеников собо́ри, и проро́ков сосло́вие,
/ весь собо́р по́стнический блажа́т Боже́ственное житие́
твое́, / с ни́миже и мы вопие́м: / да благослови́т тварь вся
Го́спода и превозно́сит Его́ во ве́ки.</p>

<p class="MsoNormal" id="n7978"><span style="color:red" id="n7979">В</span>ысоча́йший Всецарю́,
великодержа́вне, / моли́твами преподо́бнаго па́стыря жизнь умири́
всех, Сло́ве, христиа́н, / побо́рствуя на ва́рвары, да Тебе́,
Христу́, зове́м: / да благослови́т тварь вся Го́спода и превозно́сит
во вся ве́ки.</p>

<p class="MsoNormal" id="n7980"><span style="color:red" id="n7981">С</span>ве́том просве́щся непристу́пным,
о́тче, / ду́ши су́щих в ско́рби озаря́еши, / разоря́я
всю мра́чную тьму напа́стей, / облиста́в же весе́лием сердца́
на́ша. / И́миже далечесия́тельно просвеща́еми, вопие́м:
/ да благослови́т тварь вся Го́спода и превозно́сит во вся ве́ки.</p>

<p class="MsoNormal" id="n7982"><span style="color:red" id="n7983">Троичен:</span> Живо́т и Животы́
и Еди́н и Три све́ты, Тро́ицу ве́рно воспева́ем, / – оте́ческим
после́дующе Боже́ственным и́стинно уче́нием, / – Отца́,
Сы́на, Ду́ха Свята́го. / С ни́миже благоче́ствующе, воспои́м:
/ да благослови́т тварь вся Го́спода и превозно́сит во вся ве́ки.</p>

<p class="MsoNormal" id="n7984"><span style="color:red" id="n7985">Богородичен:</span> Чу́до странноле́пно
купина́ о́браз прообрази́, Чи́стая Отрокови́це, / горя́щи
неопа́льна дре́вле на горе́ Сина́йстей, / та́йну Рождества́
Твоего́ пропису́ющи: / огнь бо, в Тя Божества́ всели́выйся,
невре́дну Тя соблюде́. / Его́же воспева́ем во вся ве́ки.</p>

<p class="MsoNormal" id="n7986"><span style="color:red" id="n7987">Катавасия:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ Де́вы,
/ в Ню́же вни́де утро́бу. / Тем воспева́юще, воспое́м:
/ да благослови́т тварь вся Го́спода / и превозно́сит во вся ве́ки.</p>

<h3 id="n7988">Песнь 9.</h3>

<p class="MsoNormal" id="n7989"><span style="color:red" id="n7990">Ирмос:</span> Живоприе́мный исто́чник
приснотеку́щий, / светоно́сный свети́льник благода́ти, / храм
одушевле́нный, сень пречи́стую, / Небесе́ и земли́ простра́ннейшую,
/ Богоро́дицу, ве́рнии, велича́ем.</p>

<p class="MsoNormal" id="n7991"><span style="color:red" id="n7992">С</span>трую́ благода́ти Твоея́
источи́ ми, / пла́менем злоключе́ний опаля́ему и лю́те
истаява́ему, / исто́чниче, благода́тно точа́щий, / ро́ждшая
реку́ благода́тей, / из нея́же пия́й вжа́ждется никогда́же.</p>

<p class="MsoNormal" id="n7993"><span style="color:red" id="n7994">Я́</span>ко Жениха́ Тя кра́сный
черто́г, / я́ко Влады́чню пала́ту одушевле́нну, / я́ко
порфи́ру всезлату́ю, / я́ко кра́снейшее оби́телище Христо́во,
/ Влады́чице всех, умоля́ющаго Тя спаси́ мя.</p>

<p class="MsoNormal" id="n7995">&nbsp;</p>

<p class="MsoNormal" id="n7996"><span style="color:red" id="n7997">Ин. Ирмос:</span> Безнача́льна Роди́теля
Сын, Бог и Госпо́дь, / вопло́щся от Де́вы, нам яви́ся, / омраче́нная
просвети́ти, собра́ти расточе́нная. / Тем Всепе́тую Богоро́дицу
велича́ем.</p>

<p class="MsoNormal" id="n7998"><span style="color:red" id="n7999">С</span>веща́ми благода́ти,
Богому́дре, просвеща́емь, / и свети́льник благоче́стия я́ве
был еси́, / су́щия в напа́стех спаса́еши, / и су́щия во
глубине́ морсте́й избавля́еши, / и пита́еши а́лчущия пресла́вно,
всеблаже́нне.</p>

<p class="MsoNormal" id="n8000"><span style="color:red" id="n8001">И́</span>же в рай сла́дости
ны́не водворя́яся / и неизрече́нную сла́ву я́сно зря,
/ от Небе́сных круг певцы́ твоя́ назира́еши, / от страсте́й
избавля́я, Богоно́се, всеблаже́нне.</p>

<p class="MsoNormal" id="n8002"><span style="color:red" id="n8003">Богородичен:</span> Прему́дрость,
и Си́лу, и Сло́во Ипоста́сное О́тчее, / Богома́ти Чи́стая,
родила́ еси́, / от Твои́х пречи́стых крове́й свой храм
прии́мшую / и Сему́ по соедине́нию соедини́вшую неразде́льно.</p>

<p class="MsoNormal" id="n8004">&nbsp;</p>

<p class="MsoNormal" id="n8005"><span style="color:red" id="n8006">Ин. Ирмос:</span> Та́инство стра́нное
ви́жу / и пресла́вное: / Не́бо – верте́п; / престо́л Херуви́мский
– Де́ву; / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<p class="MsoNormal" id="n8007"><span style="color:red" id="n8008">Л</span>иковству́ем духо́вно,
вси празднолю́бцы, / Небеса́, весели́теся, го́ры же и хо́лми,
/ це́ркви, и дев ли́цы, и по́стников све́тлость, / в па́мяти
всеблаже́ннаго, в не́йже, соше́дшеся, Спа́са велича́ем.</p>

<p class="MsoNormal" id="n8009"><span style="color:red" id="n8010">Д</span>а пою́т пе́сньми непреста́нно
вси концы́, / похва́льными венцы́ верх Никола́я украша́юще
я́ве, / уго́дника Христа́ Бо́га, / Его́же моли́твами
от страсте́й же и бед да изба́вимся.</p>

<p class="MsoNormal" id="n8011"><span style="color:red" id="n8012">Я́</span>ко досто́йное приими́
пе́ние, Нико́лае, ма́лаго труда́ сего́, / я́коже Христо́с
прия́т вдовы́ два ле́пта. / Не возгнуша́йся окая́ннаго
страстьми́, / не гордя́ся бо, треблаже́нне, дерзну́х.</p>

<p class="MsoNormal" id="n8013"><span style="color:red" id="n8014">Троичен:</span> Соединя́ется Единосу́щною
Во́лею Тро́ица, / разделя́ется же па́ки Ли́чно неразде́льне,
/ соблюда́ющи Держа́ву при́сно, / Оте́ц, Сын и Дух Живы́й,
/ Еди́н Триипоста́сный Бог, Его́же велича́ем.</p>

<p class="MsoNormal" id="n8015"><span style="color:red" id="n8016">Богородичен:</span> Потреби́ся вся́ка
печа́ль Рождество́м Твои́м, / и отъя́т Госпо́дь рыда́ние,
и плач, и вся́ку слезу́ / от вся́каго лица́ земноро́дных,
Чи́стая Богоро́дице Неискусобра́чная. / О Тебе́ и мы до́лги
исполня́ем.</p>

<p class="MsoNormal" id="n8017"><span style="color:red" id="n8018">Катавасия:</span> Та́инство стра́нное
ви́жу и пресла́вное: / Не́бо – верте́п, Престо́л Херуви́мский
– Де́ву, / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<h3 id="n8019">Светилен.<br id="n8020">
Подобен: Жены́, услы́шите:</h3>

<p class="MsoNormal" id="n8021"><span style="color:red" id="n8022">В</span>ели́каго архипа́стыря
и иера́рха вси, / председа́теля Мирлики́йскаго Никола́я восхва́лим:
/ мно́ги бо му́жи спасе́, непра́ведно умре́ти иму́щия,
/ и царю́ явля́ется со Авла́вием во сне, / реша́ непра́ведный
суд.</p>

<p class="MsoNormal" id="n8023"><span style="color:red" id="n8024">Слава:</span> Вельми́ тя просла́ви
в чудесе́х Госпо́дь / и жи́ва и по конце́, иера́рше Нико́лае:
/ кто бо от любве́ ве́ры то́кмо святое́ твое́ и́мя
призове́т и не а́бие услы́шан, / те́пла тя предста́теля
обрета́ет?</p>

<p class="MsoNormal" id="n8025"><span style="color:red" id="n8026">И ныне, Богородичен:</span> Му́дрость
Ипоста́сную, и Сло́во пресу́щественное, / и Врача́ всех Христа́
ро́ждши, Де́во, / гное́ния и я́звы души́ моея́ исцели́
лю́тыя и многовре́менныя / и се́рдца моего́ стра́стная
помышле́ния умертви́.</p>

<h3 id="n8027">На хвалитех стихиры, на 6, глас 1.<br id="n8028">
Самогласны:</h3>

<p class="MsoNormal" id="n8029"><span style="color:red" id="n8030">В</span>оззре́в неукло́нно
на высоту́ ра́зума / и узре́в неявле́нно прему́дрости глубину́,
/ твои́ми уче́ньми м<span lang="EN-US" id="n8031">i</span>р обогати́л еси́,
о́тче. / О нас при́сно моли́ся Христу́, святи́телю Нико́лае.</p>

<p class="MsoNormal" id="n8032"><span style="color:red" id="n8033">Ч</span>елове́че Бо́жий, и
ве́рный уго́дниче, / и строи́телю Того́ та́ин, и му́жу
жела́ний духо́вных, / сто́лпе одушевле́нный, и вдохнове́нный
о́браз, / я́ко Боже́ственное бо сокро́вище тя Ми́рская
Це́рковь, чудя́щися, прия́ла есть / и моли́твенника о душа́х
на́ших.</p>

<h4 id="n8034">Ины стихиры, глас тойже.<br id="n8035">
Подобен: Небе́сных чино́в:</h4>

<p class="MsoNormal" id="n8036"><span style="color:red" id="n8037">Ц</span>ерко́вныя цве́ты облета́я,
/ я́коже птене́ц Вы́шняго гнезда́ А́нгельскаго, / Нико́лае
треблаже́нне, / зове́ши при́сно к Бо́гу о всех нас, / и́же
в ну́ждных беда́х и искуше́ниих, / и избавля́еши моли́твами
твои́ми.</p>

<p class="MsoNormal" id="n8038"><span style="color:red" id="n8039">С</span>вяще́нныя оде́жды красоту́
/ де́ятельными соде́лал еси́ доброде́тельми светле́йшую,
/ о́тче Богоно́се. / Те́мже нам священноде́йствуеши ди́вная,
/ сла́вных чуде́с священноде́телю, / лю́тых избавля́я ны.</p>

<p class="MsoNormal" id="n8040"><span style="color:red" id="n8041">Н</span>еви́димых добро́ты
проходя́, / стра́шную о́ну разуме́л еси́ / сла́ву
святы́х, свя́те. / Те́мже нам Небе́сная словеса́ / присноживо́тных
о́нех виде́ний явля́еши, / свяще́ннейший о́тче.</p>

<p class="MsoNormal" id="n8042"><span style="color:red" id="n8043">Я́</span>ко во сне предста́л
еси́ благочести́вому царю́ / и у́зники, о́тче, от сме́рти
изба́вил еси́; / моли́ся непреста́нно, / я́ко да и ны́не
моли́твами твои́ми / изба́вимся от искуше́ний, и бед, и боле́зней,
/ досто́йно благохва́лящии тя.</p>

<p class="MsoNormal" id="n8044"><span style="color:red" id="n8045">Слава, глас 5:</span> Востру́бим
трубо́ю пе́сней, / взыгра́ем пра́зднственная / и ликовству́ем,
ра́дующеся, / в моле́бное торжество́ Богоно́снаго отца́.
/ Лю́дие да стеку́тся / и и́же со́нным стра́шным явле́нием
царя́ препира́юща / непови́нно держи́мыя три отпусти́ти
воево́ды, да воспою́т. / Па́стырие и учи́телие, / До́браго
Па́стыря подобноревни́тельна па́стыря, соше́дшеся, восхва́лим,
/ и́же в неду́зех врача́, / и и́же в беда́х изба́вителя,
/ гре́шнии засту́пника, / ни́щии сокро́вище / и и́же в
ско́рбех уте́шителя, / спу́тника путеше́ствующии, / на мо́ри
су́щии прави́теля / и вси везде́ те́пле предваря́юща,
/ вели́каго святи́теля восхваля́юще, си́це рцем: / пресвяты́й
Нико́лае, / предвари́, и изба́ви ны от настоя́щия беды́,
/ и спаси́ ста́до твое́ моли́твами твои́ми.</p>

<h4 id="n8046">И ныне, Богородичен, подобен.<br id="n8047">
Творение Патриарха Германа:</h4>

<p class="MsoNormal" id="n8048"><span style="color:red" id="n8049">В</span>остру́бим трубо́ю пе́сней:
/ прини́кши бо свы́ше, Всецари́ца Ма́ти Де́ва / благослове́ньми
венчава́ет воспева́ющия Ю́. / Лю́дие да стеку́тся / и Цари́це
да воспле́щут в пе́снех, Царя́ ро́ждшей, / и́же сме́ртию
держи́мыя пе́рвее / разреши́ти человеколю́бно благоволи́вшаго;
/ па́стырие и учи́телие, / До́браго Па́стыря Пречи́стую
Ма́терь, соше́дшеся, восхва́лим. / Све́щник златоза́рный,
светоно́сный о́блак, / Небе́с простра́ннейшую, одушевле́нный
киво́т, / огнезра́чный Влады́чень престо́л, / манноприе́мную
злату́ю ста́мну, / затворе́нную Сло́ва дверь, / всех христиа́н
прибе́жище, / пе́сньми Богогла́сными похваля́юще, си́це
рцем: / пала́то Сло́ва, / сподо́би смире́нных нас Небе́снаго
Ца́рствия: / ничто́же бо невозмо́жно хода́тайству Твоему́.</p>

<p class="MsoNormal" id="n8050"><span style="color:red" id="n8051">Славословие великое. И отпуст. Дается
же и елей братии от кандила святаго, и час 1.</span></p>

<h2 id="n8052"><a name="_НА_ЛИТУРГИИ_10" id="n8053"></a>НА ЛИТУРГИИ</h2>

<p class="MsoNormal" id="n8054"><span style="color:red" id="n8055">Блаженна от канона 1-го, песнь 3-я, и
2-го канона, песнь 6-я.</span></p>

<h3 id="n8056">Тропарь, глас 4:</h3>

<p class="MsoNormal" id="n8057"><span style="color:red" id="n8058">П</span>ра́вило ве́ры и о́браз
кро́тости, / воздержа́ния учи́теля / яви́ тя ста́ду твоему́
/ Я́же веще́й И́стина. / Сего́ ра́ди стяжа́л еси́
смире́нием высо́кая, / нището́ю бога́тая, / о́тче священнонача́льниче
Нико́лае, / моли́ Христа́ Бо́га, / спасти́ся душа́м
на́шим.</p>

<h4 id="n8059">Кондак, глас 3.<br id="n8060">
Подобен: Де́ва днесь:</h4>

<p class="MsoNormal" id="n8061"><span style="color:red" id="n8062">В</span> Ми́рех, свя́те, священноде́йствитель
показа́лся еси́, / Христо́во бо, преподо́бне, Ева́нгелие
испо́лнив, / положи́л еси́ ду́шу твою́ о лю́дех твои́х
/ и спасл еси́ непови́нныя от сме́рти. / Сего́ ра́ди освяти́лся
еси́, / я́ко вели́кий таи́нник Бо́жия благода́ти.</p>

<h3 id="n8063">Прокимен, глас 7:</h3>

<p class="MsoNormal" id="n8064"><span style="color:red" id="n8065">В</span>озвесели́тся пра́ведник
о Го́споде / и упова́ет на Него́.<span style="color:red" id="n8066"> Стих: </span>Услы́ши,
Бо́же, глас мой, внегда́ моли́ти ми ся к Тебе́.</p>

<h3 id="n8067">Апостол ко Евреем, зачало 335.</h3>

<p class="MsoNormal" id="n8068"><span style="color:red" id="n8069">Б</span>ра́тие, повину́йтеся
наста́вником ва́шим и покаря́йтеся: ти́и бо бдят о душа́х
ва́ших, я́ко сло́во возда́ти хотя́ще, да с ра́достию
сие́ творя́т, а не воздыха́юще, несть бо поле́зно вам сие́.
Моли́теся о нас, упова́ем бо, я́ко добру́ со́весть и́мамы,
во всем, до́бре хотя́ще жи́ти. Ли́шше же молю́, сие́
твори́те, да вско́ре устро́юся вам. Бог же ми́ра, возведы́й
из ме́ртвых Па́стыря овца́м вели́каго, кро́вию заве́та
ве́чнаго, Го́спода на́шего Иису́са Христа́, да соверши́т
вы во вся́ком де́ле бла́зе, сотвори́ти во́лю Его́,
творя́ в вас благоуго́дное пред Ним, Иису́с Христо́м. Ему́же
сла́ва во ве́ки веко́в. Ами́нь.</p>

<p class="MsoNormal" align="right" style="text-align:right" id="n8070"><span style="font-size:
8.0pt;color:red" id="n8071">Евр 13:17–21</span></p>

<h3 id="n8072">Аллилуиа, глас 4.</h3>

<p class="MsoNormal" id="n8073"><span style="color:red" id="n8074">Стих:</span> Свяще́нницы Твои́
облеку́тся пра́вдою, и преподо́бнии Твои́ возра́дуются.
<span style="color:red" id="n8075">Стих:</span> Вни́дем в селе́ния Его́, поклони́мся
на ме́сто, иде́же стоя́сте но́зе Его́.</p>

<h3 id="n8076">Евангелие Луки, зачало 24.</h3>

<p class="MsoNormal" id="n8077"><span style="color:red" id="n8078">В</span>о вре́мя о́но, ста
Иису́с на ме́сте ра́вне, и наро́д учени́к Его́, и
мно́жество мно́го люде́й от всея́ Иуде́и и Иерусали́ма,
и помо́рия Ти́рска и Сидо́нска, и́же приидо́ша послу́шати
Его́ и исцели́тися от неду́г свои́х, и стра́ждущии от дух
нечи́стых, и исцеля́хуся. И весь наро́д иска́ше прикаса́тися
Ему́, я́ко си́ла от Него́ исхожда́ше, и исцеля́ше
вся. И той возве́д о́чи свои́ на ученики́ своя́, глаго́лаше:
блаже́ни ни́щии ду́хом, я́ко ва́ше есть Ца́рствие
Бо́жие. Блаже́ни, а́лчущии ны́не, я́ко насы́титеся.
Блаже́ни, пла́чущии ны́не, я́ко возсмее́теся. Блаже́ни
бу́дете, егда́ возненави́дят вас челове́цы, и егда́ разлуча́т
вы и поно́сят, и пронесу́т и́мя ва́ше я́ко зло, Сы́на
Челове́ческаго ра́ди. Возра́дуйтеся в той день и взыгра́йте:
се бо мзда ва́ша мно́га на небеси́.</p>

<p class="MsoNormal" align="right" style="text-align:right" id="n8079"><span style="font-size:
8.0pt;color:red" id="n8080">Лк 6:17–23А</span></p>

<h3 id="n8081">Причастен:</h3>

<p class="MsoNormal" id="n8082"><span style="color:red" id="n8083">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n8084">А</span>ллилу́иа, <span style="color:red" id="n8085">трижды.</span></p>

<h3 id="n8086">Житие.</h3>

<p class="MsoNormal" id="n8087"><span style="color:red" id="n8088">С</span>вятитель Николай, архиепископ
Мир Ликийских, великий угодник Божий и Чудотворец, глубоко чтим всем христианским
миром и особенно у нас в России: почти в каждом русском городе есть Никольский храм
и в каждом селе – благодатные иконы святителя Николая.</p>

<p class="MsoNormal" id="n8089"><span style="color:red" id="n8090">С</span>вятитель был уроженцем города
Патары Ликийской области (южное побережье Малоазийского полуострова). Родился он
около 280 года в семье благородных и благочестивых христиан Феофана и Нонны. Исполненный
благодати Божией, новорожденный младенец без поддержки простоял в крещенской купели
три часа, воздавая тем славу Пресвятой Троице. Ему было наречено имя Николай (греч.
«победитель народа»). Еще будучи грудным младенцем, он начал поститься: принимал
молоко матери по средам и пятницам только после совершения родителями вечерних молитв.</p>

<p class="MsoNormal" id="n8091"><span style="color:red" id="n8092">Б</span>лагодать Святого Духа укрепляла
душу будущего святителя: он уклонялся от детских забав, праздности, хранил целомудрие,
любил чтение Священного Писания, часто посещал церковные службы.</p>

<p class="MsoNormal" id="n8093"><span style="color:red" id="n8094">Д</span>ядя его, епископ Патарский Николай,
видя благочестие отрока, посоветовал ему посвятить свою жизнь служению Церкви и
возвел его в церковную степень чтеца. Через несколько лет он посвятил святого Николая
в сан пресвитера, поручив ему благовествование Слова Божия. Ревностным служением
Богу молодой пресвитер был подобен мудрому старцу и снискал за то глубокую любовь
паствы.</p>

<p class="MsoNormal" id="n8095"><span style="color:red" id="n8096">П</span>осле смерти родителей святой
Николай раздал нуждающимся унаследованное имение. Имея великое милосердие к бедным,
он благотворил и тем, кто обращался к нему за помощью, и тем, кто из ложного стыда
не просил о ней. При этом он старался благотворить тайно.</p>

<p class="MsoNormal" id="n8097"><span style="color:red" id="n8098">О</span>дному разорившемуся человеку
такой тайной помощью он помог выдать замуж своих дочерей, которые от отчаяния готовы
были встать на преступный путь блуда.</p>

<p class="MsoNormal" id="n8099"><span style="color:red" id="n8100">О</span>днажды, когда будущий святитель
совершал паломничество во Иерусалим, разразилась сильная буря. По молитве святого
море утихло, а корабельщик, который упал с высокой мачты на палубу, встал невредимым.
Со слезами молился святой Николай на Голгофе, где Господь наш Иисус Христос искупил
грехи всех людей. Он поклонился и другим святыням в Иерусалиме. Двери единственной
в то время церкви на Сионской горе сами отворились перед святым Николаем. Он решил
уйти в пустыню для безмолвных подвигов, но Господь во сне открыл Свою волю – совершать
предназначенное ему служение на родине. На обратном пути корабельщики задумали обмануть
святого Николая и направили корабль в другую сторону. Но Господь не оставил Своего
угодника: по молитве святого вдруг налетел сильный ветер и понес корабль в нужном
направлении.</p>

<p class="MsoNormal" id="n8101"><span style="color:red" id="n8102">В</span> Ликии угодник Божий, желая окончить
свою жизнь в безвестности, вступил в братство обители, именуемой Святым Сионом.
Но Господь вновь возвестил ему в видении, что ожидает от него не подвигов безмолвия,
а пастырского служения людям в миру. Святой Николай, избегая человеческой славы,
отправился не в Патары, где все его знали, а в Миры, главный город Ликийской области
(ныне небольшое селение в Турции).</p>

<p class="MsoNormal" id="n8103"><span style="color:red" id="n8104">В</span> то время в Мирах скончался архиепископ
Иоанн, и епископы Ликии собрались для избрания нового архипастыря. Их мнения по
этому вопросу разделились, и потому решено было совершить совместную молитву, чтобы
Господь Сам указал Своего избранника. Молитва была услышана: старшему из них Господь
открыл, что надо посвятить во епископа человека по имени Николай, который первым
придет утром в храм. Так святой Николай, по воле Божией, стал первосвятителем Ликийской
Церкви.</p>

<p class="MsoNormal" id="n8105"><span style="color:red" id="n8106">В</span> новом служении укрепляло подвижника
видение, в котором Господь Иисус Христос подавал ему Евангелие, а Пречистая Богоматерь
возлагала на него омофор.</p>

<p class="MsoNormal" id="n8107"><span style="color:red" id="n8108">В</span> сане епископа святитель Николай
остался, как прежде, кротким, смиренным и милосердным, исполняя слово Евангелия:
«...да светит свет ваш пред людьми, чтобы они видели ваши добрые дела и прославляли
Отца вашего Небесного» (Мф. 5, 16).</p>

<p class="MsoNormal" id="n8109"><span style="color:red" id="n8110">О</span>дежды он носил простые, весь
день проводил в трудах и только в конце дня вкушал постническую пищу. Для каждого
человека – богатого и бедного, старого и юного, здорового и убогого – святитель
Николай был неиссякаемым источником благодеяний. Оказывая помощь в житейских нуждах,
он более всего заботился об исцелении греховных язв.</p>

<p class="MsoNormal" id="n8111"><span style="color:red" id="n8112">В</span> период гонения на христиан,
воздвигнутого императором Диоклитианом (284-305), когда пострадали священномученики
Анфим Никомидийский (память 3 сентября), Автоном Италийский (память 12 сентября),
Петр Александрийский (память 25 ноября) и другие, святитель Николай вместе со многими
христианами был заключен в темницу. Он стойко переносил голод и жажду, ободрял узников,
убеждал их не страшиться мук и до конца исповедовать свою святую веру. Святитель
готовился к мученической смерти, но Господь сохранил Своего избранника для пользы
Церкви.</p>

<p class="MsoNormal" id="n8113"><span style="color:red" id="n8114">Н</span>овый император Константин Великий
(324-337) прекратил гонение на христиан и освободил исповедников, даровав Церкви
свободу и мир.</p>

<p class="MsoNormal" id="n8115"><span style="color:red" id="n8116">С</span>вятитель Николай вернулся к своей
пастве. Он продолжал мудро управлять ею, а также старался просветить светом христианства
язычников, уничтожал капища, сокрушал идолов.</p>

<p class="MsoNormal" id="n8117"><span style="color:red" id="n8118">В</span> те годы возникла ересь лжеучителя
Ария, дерзнувшего отрицать единосущие Господа нашего Иисуса Христа со Безначальным
Его Отцом. Для осуждения лжемудрствования в 325 году был созван в городе Никее I
Вселенский Собор. В числе более 300 участников Собора был и святитель Николай. Услышав
богохульные речи Ария, святитель Николай, ревностный хранитель чистоты Православия,
не стерпел такой дерзости и ударил еретика по щеке. За это отцы Собора сняли с него
сан епископа и заключили под стражу. В ту же ночь некоторым участникам Собора было
такое же видение, которого сподобился ранее сам святитель Николай: Господь Иисус
Христос вручал ему Евангелие, а Пресвятая Богородица возлагала на него омофор. Тогда
отцы поняли, что Господу было угодно дерзновение святителя Николая, и, воздав ему
честь, возвратили знаки епископского сана.</p>

<p class="MsoNormal" id="n8119"><span style="color:red" id="n8120">В</span>ернувшись в свою епархию, святитель
Николай продолжал трудиться на благо Церкви: сеял слово истины, обличал еретиков,
врачевал заблуждающихся. Святитель Христов прославился как избавитель от бед и заступник
несправедливо обиженных. Некий корыстолюбивый градоначальник приговорил к смерти
трех неповинных мужей. Но когда меч был занесен над головами осужденных, на месте
казни вдруг появился святитель Николай. Отстранив стражу, он остановил руку палача.
Никто не посмел воспрепятствовать святителю. Градоначальник, которого святитель
Николай грозно обличил, сознался в своем грехе и просил принять его покаяние. При
этом присутствовали императорские военачальники: Непотиан, Урс и Ерпилион. Их вскоре
постигла подобная же участь: они были оклеветаны перед императором в измене и осуждены
на казнь. В темнице они вспомнили о святителе Николае и со слезами молили его о
помощи. Скорый заступник в бедах, великий Чудотворец в ту же ночь во сне явился
императору Константину и повелел отпустить невинно осужденных, что и было исполнено.</p>

<p class="MsoNormal" id="n8121"><span style="color:red" id="n8122">М</span>илосердную помощь святителя Николая
не раз испытывали на себе жители города Миры Ликийские. По молитвам святителя город
был спасен от голода. Он явился во сне одному итальянскому купцу и попросил его
привезти в Миры пшеницу, дав в задаток три золотые монеты. Проснувшись, купец обнаружил
в своей руке монеты и поспешил исполнить просьбу святого.</p>

<p class="MsoNormal" id="n8123"><span style="color:red" id="n8124">М</span>ного раз святитель Николай спасал
бедствующих на море, выводил страждущих из плена и заточения.</p>

<p class="MsoNormal" id="n8125"><span style="color:red" id="n8126">С</span>вятитель Николай мирно отошел
ко Господу в глубокой старости († ок. 345-351).</p>

<p class="MsoNormal" id="n8127"><span style="color:red" id="n8128">В</span> 1087 году было торжественное
перенесение его мощей из Мир Ликийских в итальянский город Бари, где они почивают
и доныне в мраморном саркофаге в крипте собора, возведенного в честь святителя в
XII веке.</p>

<p class="MsoNormal" id="n8129"><span style="color:red" id="n8130">В</span> 1953 году саркофаг этот был
открыт. Тщательное исследование, произведенное учеными, позволило восстановить черты
лица святителя Николая. Они совпадают с чертами его лика, изображаемого на русских
иконах.</p>

<p class="MsoNormal" id="n8131"><span style="color:red" id="n8132">Н</span>етленные мощи святителя Николая
Чудотворца источают целебное миро, помогающее страждущим духовно и телесно.</p>

<p class="MsoNormal" id="n8133">&nbsp;</p>

<p class="MsoNormal" id="n8134"><a href="#_ОГЛАВЛЕНИЕ" id="n8135"><span style="color:red" id="n8136">В оглавление.</span></a></p>

<p class="MsoNormal" id="n8137">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n8138"><br clear="all" style="page-break-before:always" id="n8139">
</span>

<div class="WordSection16" id="n8140">

<h1 id="n8141"><a name="_Ref184185801" id="n8142"></a><a name="_НЕДЕЛЯ_СВЯТЫХ_ПРАОТЕЦ" id="n8143"></a>НЕДЕЛЯ
СВЯТЫХ ПРАОТЕЦ</h1>

<h2 id="n8144"><a name="_НА_ВЕЛИЦЕЙ_ВЕЧЕРНИ_11" id="n8145"></a>НА ВЕЛИЦЕЙ ВЕЧЕРНИ</h2>

<h3 id="n8146">На Го́споди, воззва́х: стихиры воскресны,<br id="n8147">
и восточны 3, Анатолиевы, и праотцев на 4, глас 8.<br id="n8148">
Подобен: И́же во Еде́ме:</h3>

<p class="MsoNormal" id="n8149"><span style="color:red" id="n8150">П</span>ра́отцев днесь, ве́рнии,
соверша́юще па́мять, / воспои́м Христа́ Изба́вителя, /
возвели́чившаго их во всех язы́цех / и чуде́с пресла́вная ве́рно
соверши́вшаго Го́спода, / я́ко держа́вна и си́льна, / и
от них показа́вша жезл си́лы нам – / Еди́ну Неискусому́жную
и Богоотрокови́цу Мари́ю Чи́стую, / из Нея́же цвет про́йде
– Христо́с, / израсти́вый всем жизнь, / и неиждива́емую пи́щу,
и спасе́ние ве́чное.</p>

<p class="MsoNormal" id="n8151"><span style="color:red" id="n8152">И́</span>же святы́я о́троки
из огня́ изба́вивый, Влады́ко, / и от уст льво́вых Дании́ла,
/ благослови́вый Авраа́ма, и Исаа́ка, раба́ Твоего́, /
и сего́ сы́на Иа́кова, / благоволи́вый от се́мене их бы́ти
по нам, / да пре́жде поползну́вшияся спасе́ши пра́отцы на́ша
/ Кресто́м Твои́м и Воскресе́нием / и, расто́ргнув сме́ртныя
у́зы, совозста́виши вся, / я́же от ве́ка су́щия в ме́ртвых,
/ покланя́ющияся Тебе́, Христе́, Царю́ веко́в.</p>

<p class="MsoNormal" id="n8153"><span style="color:red" id="n8154">Я́</span>коже в хла́де, посреде́
пла́мене / росо́ю Ду́ха, ра́дующеся, о́троцы Бо́жии
хожда́ху, / та́инственно в нем прообрази́вше Тро́ицу / и воплоще́ние
Христо́во, / и, я́ко му́дрии, ве́рою угаси́ша си́лу
о́гненную, / и Дании́л же пра́ведный львов яви́ся обузда́тель;
/ и́хже моли́твами умоле́н быв, Человеколю́бче Спа́се,
/ и нас негаси́маго ве́чнаго изба́ви огня́ / и сподо́би
ны Ца́рствия Твоего́, Го́споди.</p>

<p class="MsoNormal" id="n8155"><span style="color:red" id="n8156">Я́</span>коже в росе́ су́ще,
/ ве́рнии и святи́и о́троцы Твои́ / в пещи́ пла́мене
о́гненнаго предживописа́ху та́инственно / е́же из Де́вы
Твое́ прише́ствие, / неопа́льно возсия́вшее нам, / и Дании́л
же пра́ведный и во проро́цех чу́дный, / я́сно Боже́ственное
второ́е Твое́ прише́ствие проявля́я, / ви́дех, до́ндеже
престо́ли поста́вишася, – глаго́лет, / и Судия́ се́де,
и о́гненная потече́ река́, / ея́же да изба́вимся, Христе́,
моли́твами их, Влады́ко.</p>

<p class="MsoNormal" id="n8157"><span style="color:red" id="n8158">Слава, глас 6. Анатолиево:</span> И́же
пре́жде зако́на / отцы́ вся восхва́лим днесь, ве́рнии,
/ Авраа́ма Боголюби́ваго, / и Исаа́ка, от обеща́ния рожде́ннаго,
/ и Иа́кова, и двана́десять патриа́рхи, / Дави́да кротча́йшаго,
/ и Дании́ла, жела́ний проро́ка, / и три о́троки с ни́ми
сла́вяще, / пещь в ро́су преложи́вшия, / прося́ще оставле́ния
от Христа́ Бо́га, / прославля́емаго во святы́х Свои́х.</p>

<p class="MsoNormal" id="n8159"><span style="color:red" id="n8160">И ныне, Богородичен первый гласа.</span></p>

<h3 id="n8161">На литии стихира храма.<br id="n8162">
Слава, глас 1:</h3>

<p class="MsoNormal" id="n8163"><span style="color:red" id="n8164">Л</span>уча́ми облиста́вшеся
Богоглаго́лания, / великоимени́тии проро́цы при́сно блажа́тся
/ и, рече́ния Ду́ха пло́дствующе, / несказа́нное рождество́
Христа́ Бо́га всем пропове́даша; / за́конно же кончи́ну
соверши́ша, / пожи́вше жизнь пречу́дную.</p>

<p class="MsoNormal" id="n8165"><span style="color:red" id="n8166">И ныне, Богородичен:</span> Се, испо́лнися
Иса́иино прорече́ние: / Де́ва бо родила́ еси́ / и по рождестве́,
я́ко прежде рождества́, пребыла́ еси́, / Бог бо бе Рожде́йся,
те́мже и естества́ новопресече́. / Но, о Богома́ти, моле́ния
Твои́х рабо́в, в Твое́м хра́ме приноси́мая Тебе́,
не пре́зри, / но я́ко Благоутро́бнаго Твои́ма рука́ма нося́щи,
/ на Твоя́ рабы́ умилосе́рдися / и моли́ спасти́ся душа́м
на́шим.</p>

<h4 id="n8167">Стиховна воскресна.<br id="n8168">
Слава, глас 3. Германово:</h4>

<p class="MsoNormal" id="n8169"><span style="color:red" id="n8170">П</span>ра́отцев собо́р, празднолю́бцы,
/ прииди́те, псало́мски да восхва́лим: Ада́ма пра́отца,
Ено́ха, Но́я, Мелхиседе́ка, / Авраа́ма, Исаа́ка и Иа́кова,
/ по зако́не Моисе́я, и Ааро́на, / Иису́са, Самуи́ла и
Дави́да, / с ни́миже Иса́ию, Иереми́ю, Иезекии́ля, / и
Дании́ла, и двана́десять, / ку́пно Илию́, Елиссе́я и вся,
/ Заха́рию, и Крести́теля, и пропове́давшия Христа́, / жизнь
и воскресе́ние ро́да на́шего.</p>

<p class="MsoNormal" id="n8171"><span style="color:red" id="n8172">И ныне, Богородичен:</span> Без се́мене
от Боже́ственнаго Ду́ха / во́лею же О́тчею зачала́ еси́
Сы́на Бо́жия, / от Отца́ без ма́тере пре́жде век су́ща,
/ нас же ра́ди, из Тебе́ без отца́ бы́вша, пло́тию родила́
еси́ / и Младе́нца млеко́м пита́ла еси́. / Те́мже
не преста́й моли́ти / изба́витися от бед душа́м на́шим.</p>

<h4 id="n8173">Тропарь, воскресен.<br id="n8174">
Слава, и ныне, праотцем, глас 2:</h4>

<p class="MsoNormal" id="n8175"><span style="color:red" id="n8176">В</span>е́рою пра́отцы оправда́л
еси́, / от язы́к те́ми предобручи́вый Це́рковь: / хва́лятся
в сла́ве святи́и, / я́ко от се́мене их есть Плод благосла́вен,
/ без се́мене Ро́ждшая Тя. / Тех моли́твами, Христе́ Бо́же,
поми́луй нас.</p>

<h2 id="n8177"><a name="_НА_УТРЕНИ_11" id="n8178"></a>НА УТРЕНИ</h2>

<h3 id="n8179">На Бог Госпо́дь: тропарь воскресен дважды.<br id="n8180">
Сла́ва, и ны́не, праотцем, глас 2:</h3>

<p class="MsoNormal" id="n8181"><span style="color:red" id="n8182">В</span>е́рою пра́отцы оправда́л
еси́, / от язы́к те́ми предобручи́вый Це́рковь: / хва́лятся
в сла́ве святи́и, / я́ко от се́мене их есть Плод благосла́вен,
/ без се́мене Ро́ждшая Тя. / Тех моли́твами, Христе́ Бо́же,
поми́луй нас.</p>

<p class="MsoNormal" id="n8183"><span style="color:red" id="n8184">По обоих кафизмах седальны воскресны,
с Богородичны их. По полиелеи ипакои гласа.</span></p>

<h3 id="n8185">И седален праотцев, глас 8.<br id="n8186">
Подобен: Прему́дрости:</h3>

<p class="MsoNormal" id="n8187"><span style="color:red" id="n8188">А</span>враа́ма, Исаа́ка же
и Иа́кова восхва́лим вси пе́сненно, / Дави́да кро́ткаго,
Иису́са и двана́десять патриа́рхи / ку́пно с треми́ ю́ношами,
угаси́вшими о́гненный пла́мень си́лою духо́вною, / ра́дуйтеся,
– вопию́ще к ним, – пре́лесть до́блественне обличи́вше царя́
безу́мнаго, / и Христу́ моли́теся / согреше́ний оставле́ние
дарова́ти пра́зднующим любо́вью святу́ю па́мять ва́шу.
<span style="color:red" id="n8189">(2)</span></p>

<p class="MsoNormal" id="n8190"><span style="color:red" id="n8191">Слава, и ныне, Богородичен:</span> Благода́рственное
похвале́ние до́лжно, / я́коже вдови́ца о́ная два ле́пта,
/ приношу́ Тебе́, Влады́чице, о всех дарова́ниих Твои́х:
/ Ты бо яви́лася еси́ покро́в, ку́пно и по́мощь, / напа́стей
и скорбе́й при́сно мя изыма́ющи. / Те́мже, я́ко от среды́
горя́щия пе́щи, изба́влься оскорбля́ющих мя, / от се́рдца
взыва́ю Тебе́: / Богоро́дице, помози́ ми, / моля́щи Христа́
Бо́га согреше́ний оставле́ние да́ти мне, / Тя бо име́ю
наде́жду, раб Твой.</p>

<p class="MsoNormal" id="n8192"><span style="color:red" id="n8193">Каноны три: воскресен на 4, и святых
триех отроков на 4, и праотцев на 6. Канон святых триех отроков, глас 8, егоже краегранесие:</span>
Три о́троки пою́ и Дании́ла вели́каго.<span style="color:red" id="n8194"> Феофаново.</span></p>

<h3 id="n8195">Песнь 1.</h3>

<p class="MsoNormal" id="n8196"><span style="color:red" id="n8197">Ирмос:</span> Во́ду проше́д,
я́ко су́шу, / и еги́петскаго зла избежа́в, / изра́ильтянин
вопия́ше: / Изба́вителю и Бо́гу на́шему пои́м.</p>

<p class="MsoNormal" id="n8198"><span style="color:red" id="n8199">Б</span>езнача́льное Сло́во,
/ из Отца́ пре́жде всех веко́в рожде́нно боголе́пно, /
в пещи́ ю́ношам обра́зно ви́дено бы́вшее, просла́вим.</p>

<p class="MsoNormal" id="n8200"><span style="color:red" id="n8201">Г</span>лаго́лы мучи́теля злочести́ваго
/ благоро́днии о́троцы оплева́вше терпели́вно, / сне́дьми
беззако́нных оскверни́тися халде́йски не восхоте́ша.</p>

<p class="MsoNormal" id="n8202"><span style="color:red" id="n8203">П</span>ита́стеся у́бо сло́вом
душе́вне, / сне́дьми же самора́сленными пло́тски, / па́че
пита́ющихся дебе́лыми сне́дьми, / царю́ красне́йшии ли́цы
яви́стеся.</p>

<p class="MsoNormal" id="n8204"><span style="color:red" id="n8205">Богородичен:</span> Яд змии́н, в
слу́хи го́рько излия́вшийся Е́вины, / я́же из Дави́да
возра́стшая, Отрокови́це, исцеля́еши, / Изба́вителя ро́ждши.</p>

<h4 id="n8206">Ин канон святых праотцев, глас 1,<br id="n8207">
егоже краегранесие: Отце́м хвалу́ в ле́поту ны́не приноша́ю.<br id="n8208">
Иосиф. Песнь 1</h4>

<p class="MsoNormal" id="n8209"><span style="color:red" id="n8210">Ирмос:</span> Христо́с ражда́ется
– сла́вите:</p>

<p class="MsoNormal" id="n8211"><span style="color:red" id="n8212">О</span>тце́м пе́ние принесе́м,
пре́жде зако́на и в зако́не возсия́вшим, / и из Де́вы возсия́вшему
Го́споду и Влады́це во́лею пра́вою угоди́вшим, / и незаходи́маго
просвеще́ния ны́не наслажда́ющимся.</p>

<p class="MsoNormal" id="n8213"><span style="color:red" id="n8214">А</span>да́ма пе́рваго почти́м,
руко́ю почте́ннаго Зижди́теля, / и всех нас пра́отца уже́
бы́вшаго, / и в ски́ниях Небе́сных со все́ми избра́нными
почива́юща.</p>

<p class="MsoNormal" id="n8215"><span style="color:red" id="n8216">А́</span>веля, да́ры прине́сшаго
душе́ю благоро́днейшею, / прия́т всех Бог и Госпо́дь; / сего́
же па́ки, скверноуби́йственною руко́ю умерщвле́на, / принесе́
к све́ту я́ко Боже́ственна му́ченика.</p>

<p class="MsoNormal" id="n8217"><span style="color:red" id="n8218">Богородичен:</span> Рече́ний Боже́ственных
услы́шим, вопию́щих Христо́во явле́ние: / се бо в верте́пе
ражда́ется из Отрокови́цы Неискусому́жныя, / Его́же стра́шное
Рождество́ провозвеща́ет звездосло́вцем звезда́ я́вльшаяся.</p>

<p class="MsoNormal" id="n8219"><span style="color:red" id="n8220">Катавасия:</span> Христо́с ражда́ется
– сла́вите! / Христо́с с Небе́с – сря́щите! / Христо́с
на земли́ – возноси́теся! / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<h3 id="n8221">Песнь 3.</h3>

<p class="MsoNormal" id="n8222"><span style="color:red" id="n8223">Ирмос:</span> Ты еси́ утвержде́ние
/ притека́ющих к Тебе́, Го́споди, / Ты еси́ Свет омраче́нных,
/ и пое́т Тя дух мой.</p>

<p class="MsoNormal" id="n8224"><span style="color:red" id="n8225">Р</span>а́зум стяжа́вше Богонауче́нный,
Влады́ко, о́троцы Дави́довы / зако́ны оте́ческия богому́дренно
соблюдо́ша.</p>

<p class="MsoNormal" id="n8226"><span style="color:red" id="n8227">О</span>гнь не опали́ чисте́йшая
телеса́ благочести́вых: / посто́м бо душепитате́льным напая́хуся.</p>

<p class="MsoNormal" id="n8228"><span style="color:red" id="n8229">Х</span>валу́ всеми́рную и
многопе́тую пою́т о́троцы трие́, / посреде́ пе́щи
чу́дно ороша́еми.</p>

<p class="MsoNormal" id="n8230"><span style="color:red" id="n8231">Богородичен:</span> Да рождество́,
Влады́ко, из де́вствующаго телесе́ пока́жеши нам, / спаса́еши
в пещи́ де́вствующая телеса́.</p>

<p class="MsoNormal" id="n8232">&nbsp;</p>

<p class="MsoNormal" id="n8233"><span style="color:red" id="n8234">Ин. Ирмос:</span> Пре́жде век:</p>

<p class="MsoNormal" id="n8235"><span style="color:red" id="n8236">П</span>ое́тся в ми́ре Си́фово
к Зижди́телю разжже́ние, / и́бо в непоро́чнем жи́тельстве
и душе́вней любви́ Тому́ и́стинно угоди́, / и ны́не
во стране́ живы́х вопие́т: / Свят еси́, Го́споди.</p>

<p class="MsoNormal" id="n8237"><span style="color:red" id="n8238">У</span>сты́, и язы́ком, и
се́рдцем Ено́с чу́дный / призва́ти богому́дренно Влады́ку
всех и Бо́га наде́яшеся в Ду́се / и, благоуго́дно пожи́в
на земли́, сла́ву восприя́т.</p>

<p class="MsoNormal" id="n8239"><span style="color:red" id="n8240">С</span>вященносло́вии свяще́нными
Ено́ха ублажи́м, / благоугоди́в бо Го́споду, преста́вися
в сла́ве, / яви́вся лу́чши сме́рти, я́коже писа́ся,
/ и́мже Бо́жий быв раб и́скреннейший.</p>

<p class="MsoNormal" id="n8241"><span style="color:red" id="n8242">Богородичен:</span> Ны́не ча́яние
язы́ков от Де́вы предгряде́т, / и Вифлее́м заключе́нный
отверза́ет све́тло Еде́ма, / Сло́во воплоща́емое прие́мля,
и в я́слех пло́тию возле́гшаго.</p>

<p class="MsoNormal" id="n8243"><span style="color:red" id="n8244">Катавасия:</span> Пре́жде век от
Отца́ рожде́нному нетле́нно Сы́ну / и в после́дняя от Де́вы
/ воплоще́нному безсе́менно, / Христу́ Бо́гу возопии́м:
/ вознесы́й рог наш, / Свят еси́, Го́споди.</p>

<h3 id="n8245">И ипакои, глас 2:</h3>

<p class="MsoNormal" id="n8246"><span style="color:red" id="n8247">В</span> ро́су де́тем огнь
прелага́шеся, / плач в ра́дость жена́м пременя́шеся: / А́нгел
бо во обои́х служа́ше чудесе́х, / о́вым у́бо во упокое́ние
претвори́вый пещь, / сим же Воскресе́ние возвести́вый тридне́вное.
/ Нача́льниче жи́зни на́шея, Го́споди, сла́ва Тебе́.</p>

<h3 id="n8248">Песнь 4.</h3>

<p class="MsoNormal" id="n8249"><span style="color:red" id="n8250">Ирмос:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<p class="MsoNormal" id="n8251"><span style="color:red" id="n8252">Д</span>ании́л мудре́йший,
Боже́ственне умо́м просвеща́емь, / со́ния разреши́ самоде́ржцев
Боже́ственною благода́тию.</p>

<p class="MsoNormal" id="n8253"><span style="color:red" id="n8254">О</span>блиста́ет чудесми́,
е́же в пещи́, отроко́в страда́ние: / мучи́теля бо улови́ша
к позна́нию Твоему́, Всеси́льне.</p>

<p class="MsoNormal" id="n8255"><span style="color:red" id="n8256">С</span>огла́сия орга́ны и
мусики́и пе́сни / всесли́чныя до́блественных не привлеко́ша
/ и злато́му о́бразу не подклони́ша.</p>

<p class="MsoNormal" id="n8257"><span style="color:red" id="n8258">Богородичен:</span> Пе́сньми, Всепе́тая,
/ и́же в Вавило́не де́ти почита́ют Сы́на Твоего́ Пребоже́ственнаго,
/ Его́же в пещи́ позна́ша.</p>

<p class="MsoNormal" id="n8259">&nbsp;</p>

<p class="MsoNormal" id="n8260"><span style="color:red" id="n8261">Ин. Ирмос:</span> Жезл из ко́рене
Иессе́ова:</p>

<p class="MsoNormal" id="n8262"><span style="color:red" id="n8263">Х</span>валу́ принесе́м Бо́гу,
/ чту́ще пе́сньми Но́я, вои́стинну су́ща пра́веднаго:
/ во всех бо за́поведех Боже́ственных украша́емь яви́ся, Христу́
благоугоди́в, / Ему́же песнопое́м, ве́рнии: / сла́ва си́ле
Твое́й, Го́споди.</p>

<p class="MsoNormal" id="n8264"><span style="color:red" id="n8265">В</span>и́дев твое́ Бог благоро́дное
нра́ва, и просто́е, / и по всему́, Но́е, соверше́на, втора́го
ми́ра я́ве началовождя́ тя показу́ет, / спа́сшаго тому́
вся́каго ро́да от пото́па чу́вственнаго се́мя, / я́коже
Сам повеле́.</p>

<p class="MsoNormal" id="n8266"><span style="color:red" id="n8267">Н</span>о́я, сохра́ньшаго Бо́жий
зако́н невреди́мь, / и обре́тшася тогда́ пра́ведна в ро́де
свое́м, / и дре́вяным спа́сша дре́вле ковче́гом безслове́сных
ро́ды повеле́нием Вседе́тельным, / пе́сньми благоче́стно
ублажи́м.</p>

<p class="MsoNormal" id="n8268"><span style="color:red" id="n8269">В</span>ино́ умиле́ния нам
то́чит, / чту́щим тя, Но́е блаже́нне, па́мять твоя́,
веселя́щее и ду́ши, и сердца́ всегда́ / чи́сте блажа́щих
нра́вы твоя́ честны́я и жи́тельство Боже́ственное.</p>

<p class="MsoNormal" id="n8270"><span style="color:red" id="n8271">Богородичен:</span> Ны́не Избавле́ние
на́ше в я́слех возлега́ет / и пелена́ми повива́ется, я́коже
Младе́нец. / И волсви́, восто́чнии ца́рие, прихо́дят /
Сего́ я́ко Бо́га и Царя́ ро́ждшагося от Чи́стыя, ви́дети
/ и поклони́тися с да́ры ве́рно.</p>

<p class="MsoNormal" id="n8272"><span style="color:red" id="n8273">Катавасия:</span> Жезл из ко́рене
Иессе́ова / и цвет от него́, Христе́, / от Де́вы прозя́бл
еси́, / из горы́, Хва́льный, приосене́нныя ча́щи / прише́л
еси́, вопло́щся от Неискусому́жныя, / Невеще́ственный и Бо́же.
/ Сла́ва си́ле Твое́й, Го́споди.</p>

<h3 id="n8274">Песнь 5.</h3>

<p class="MsoNormal" id="n8275"><span style="color:red" id="n8276">Ирмос:</span> Вску́ю мя отри́нул
еси́ / от лица́ Твоего́, Све́те незаходи́мый, / и покры́ла
мя есть чужда́я тьма, окая́ннаго; / но обрати́ мя и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n8277"><span style="color:red" id="n8278">Н</span>аучи́вшеся зако́ну,
Спа́се, / не отверго́шася Твои́ уго́дницы, / Дании́л вели́кий
с треми́ ю́ношами Богому́дрыми, / но, кре́пость прие́мше
от Тебе́, Благоде́теля, / мучи́тели му́жески победи́ша.</p>

<p class="MsoNormal" id="n8279"><span style="color:red" id="n8280">М</span>ы́сленно науча́шеся
Дании́л, Человеколю́бче, Твои́м та́йнам: / на о́блаце бо
я́ко Сы́на Тя Челове́ча гряду́ща, / язы́ков всех я́ко
Судию́ и Царя́ зря́ше ума́ чистото́ю.</p>

<p class="MsoNormal" id="n8281"><span style="color:red" id="n8282">У</span>краси́ся, о де́ти!
па́че ка́мене сапфи́ра ва́ше совокупле́ние, / я́ко
заря́ злата́я, благоче́стия ре́вностию распа́льшеся, /
ходя́ще ра́достно в пещи́ и собира́юще ликова́ние всеми́рное.</p>

<p class="MsoNormal" id="n8283"><span style="color:red" id="n8284">Богородичен:</span> Дании́л Тя,
Де́во, го́ру прописа́ я́ве Боже́ственный, / трие́
же о́троцы, ви́девше пла́мень ороша́ющь, / Твое́ Боже́ственное
Рождество́ песнопе́сненно восхваля́ют / я́ко Спа́са, и
Зижди́теля, и Го́спода.</p>

<p class="MsoNormal" id="n8285">&nbsp;</p>

<p class="MsoNormal" id="n8286"><span style="color:red" id="n8287">Ин. Ирмос:</span> Бог Сый ми́ра:</p>

<p class="MsoNormal" id="n8288"><span style="color:red" id="n8289">Х</span>вала́ми Боже́ственными
да почти́тся Сим, / оте́ческое благослове́ние приплоди́в, /
и, пред Бо́гом благоуго́ден я́влься, / к пра́отеческим лико́м
причте́ся, / и во стране́ живы́х ра́достно почива́ет.</p>

<p class="MsoNormal" id="n8290"><span style="color:red" id="n8291">В</span>и́дети сподо́бися я́ко
друг Бо́жий Авраа́м день Зижди́теля своего́ / и испо́лнь
быва́ет ра́дости духо́вныя; / сего́ у́бо, ума́ пра́востию
чту́ще, ублажи́м вси, / я́ко Христо́ва Боже́ственна пра́отца.</p>

<p class="MsoNormal" id="n8292"><span style="color:red" id="n8293">В</span>и́дел еси́, я́коже
есть мо́щно челове́ку ви́дети, Тро́ицу / и Ту́ю угости́л
еси́, я́ко друг при́сный, преблаже́нне Авраа́ме; / те́мже
мзду прия́л еси́ стра́ннаго гоще́ния, / е́же бы́ти
тебе́ безчи́сленных язы́ков отцу́ ве́рою.</p>

<p class="MsoNormal" id="n8294"><span style="color:red" id="n8295">Богородичен:</span> По́лный истощава́ется
пло́тию нас ра́ди, / и нача́ло Безнача́льный прие́млет;
/ обнищева́ет же Бо́га́тый, / и Сло́во – Сый Бог – в я́слех
безслове́сных возлежи́т, я́ко Младе́нец, / воззва́ние всех
су́щих от ве́ка соде́ловая.</p>

<p class="MsoNormal" id="n8296"><span style="color:red" id="n8297">Катавасия:</span> Бог Сый ми́ра,
Оте́ц щедро́т, / Вели́каго Сове́та Твоего́ А́нгела,
/ мир подава́юща, посла́л еси́ нам; / тем, Богоразу́мия к све́ту
наста́вльшеся, / от но́щи у́тренююще, / славосло́вим Тя, Человеколю́бче.</p>

<h3 id="n8298">Песнь 6.</h3>

<p class="MsoNormal" id="n8299"><span style="color:red" id="n8300">Ирмос:</span> Бе́здна грехо́в
и прегреше́ний бу́ря мя смуща́ет / и во глубину́ ну́жднаго
ре́ет мя отча́яния, / но Твою́ кре́пкую ру́ку мне простри́,
я́ко Петро́ви, / о Упра́вителю! и спаси́.</p>

<p class="MsoNormal" id="n8301"><span style="color:red" id="n8302">О</span>блада́вше душе́вными
страстьми́ си́лою сло́ва, / страны́ язы́к халде́йских
вла́стели бы́сте, / весть бо доброде́тель честь дарова́ти стяжа́вшим
ю, / о Дави́довы му́дрии вну́цы!</p>

<p class="MsoNormal" id="n8303"><span style="color:red" id="n8304">В</span> ме́ртвость Дании́л
живоно́сную оде́явся дре́вле, / я́ко Бо́га, халде́ем
злочести́вно мни́маго, / убива́ет сне́дию зми́я зле́йшаго.
/ Свяще́нники же злочести́выя му́дре уби́л есть.</p>

<p class="MsoNormal" id="n8305"><span style="color:red" id="n8306">Богородичен:</span> Ми́лостива ми
Судию́, Сы́на Твоего́, Богоро́дице Де́во, / Твои́ми
моли́твами бы́ти в день Суда́ / Изба́вителя же лю́тых,
Ма́ти, умоли́: / на Тя бо еди́ну наде́жду мою́ возлага́ю.</p>

<p class="MsoNormal" id="n8307">&nbsp;</p>

<p class="MsoNormal" id="n8308"><span style="color:red" id="n8309">Ин. Ирмос:</span> Из утро́бы Ио́ну:</p>

<p class="MsoNormal" id="n8310"><span style="color:red" id="n8311">О́</span>браз Христо́вы сме́рти
был еси́ я́ве, Исаа́че преблаже́нне, / возводи́мь о́тчим
благопокоре́нием, е́же закала́тися. / Сего́ ра́ди ублажи́лся
еси́ и раб Бо́жий вои́стинну яви́лся еси́ бли́жний,
/ со все́ми пра́ведными вселя́яся.</p>

<p class="MsoNormal" id="n8312"><span style="color:red" id="n8313">Я</span>ви́ся Иа́ков уго́дник,
ве́рнейший всех Бо́га; / те́мже и бра́ся со А́нгелом, ум
зря Бо́га нарече́ся / и, спя, Боже́ственную ле́ствицу ви́де,
/ на не́йже Бог утвержда́шеся, пло́тию обложи́выйся за благосты́ню.</p>

<p class="MsoNormal" id="n8314"><span style="color:red" id="n8315">Л</span>юбя́ Ио́сиф ко отцу́
благопокоре́ние, / в ров вве́ржен, продаде́ся / во о́браз закла́ннаго
и в ро́ве положе́ннаго Христа́; / пшеницода́вец же Еги́пта
бысть, целому́др быв и пра́веден, / царь же страсте́й и́стиннейший.</p>

<p class="MsoNormal" id="n8316"><span style="color:red" id="n8317">Богородичен:</span> Мла́до на земли́
Отроча́ познава́ется, / Сый со Отце́м при́сно и Ду́хом,
/ пелена́ми же повива́ется, И́же зе́млю повива́яй мгло́ю
я́ве, / и в я́слех безслове́сных возлежи́т. / Сего́ ны́не
предпра́зднуем, ра́дующеся, безсе́менное рождество́.</p>

<p class="MsoNormal" id="n8318"><span style="color:red" id="n8319">Катавасия:</span> Из утро́бы Ио́ну
младе́нца изблева́ морски́й зверь, / якова́ прия́т; / в
Де́ву же все́льшееся Сло́во / и плоть прие́мшее про́йде,
сохра́ншее нетле́нну: / Его́же бо не пострада́ истле́ния,
/ Ро́ждшую сохрани́ неврежде́нну.</p>

<h3 id="n8320">Кондак, глас 6</h3>

<p class="MsoNormal" id="n8321"><span style="color:red" id="n8322">Р</span>укопи́саннаго о́браза
не поче́тше, / но Неопи́санным Существо́м защити́вшеся, треблаже́ннии,
/ в по́двизе огня́ просла́вистеся, / среде́ же пла́мене
нестерпи́маго стоя́ще, Бо́га призва́сте: / ускори́, о Ще́дрый,
и потщи́ся, я́ко Ми́лостив, в по́мощь на́шу, / я́ко
мо́жеши хотя́й.</p>

<p class="MsoNormal" id="n8323"><span style="color:red" id="n8324">Икос:</span> Простри́ Твою́
ру́ку, / е́юже дре́вле прия́ша искуше́ние еги́птяне
борю́щии и евре́е бори́мии. / Не оста́ви нас, да не пожре́т
нас смерть, жа́ждущая нас, / и сатана́, ненави́дяй нас, / но прибли́жися
нам и пощади́ ду́ши на́ша, / я́коже пощади́л еси́
иногда́ о́троки Твоя́, / су́щия в Вавило́не, непреста́нно
сла́вящия Тя, / и вве́рженныя Тебе́ ра́ди в пещь, / и от сея́
вопию́щия Ти: / ускори́, Ще́дрый, и потщи́ся, я́ко Ми́лостив,
на по́мощь на́шу, / я́ко мо́жеши хотя́й.</p>

<h3 id="n8325">Песнь 7.</h3>

<p class="MsoNormal" id="n8326"><span style="color:red" id="n8327">Ирмос:</span> О́троцы Богочести́вии
в Вавило́не / о́бразу злато́му не поклони́шася, / но посреде́
пе́щи о́гненныя, ороша́еми, / песнь воспева́ху глаго́люще:
/ превозноси́мый отце́в и нас Бо́же, благослове́н еси́.</p>

<p class="MsoNormal" id="n8328"><span style="color:red" id="n8329">Г</span>лас Боголюбе́зен поя́шеся
из среды́ огня́ Вседержи́телю, / Аза́рия бо, Боже́ственный
лик соста́вив, / песнь воспева́я, глаго́лаше: / благослове́н
Бог оте́ц на́ших.</p>

<p class="MsoNormal" id="n8330"><span style="color:red" id="n8331">Ц</span>евни́ца ю́ношей богосло́вствует
всех Бо́га и Вседержи́теля, / тем в пещи́ я́сно я́вльшагося,
/ и песнь воспева́ху, глаго́люще: / благослове́н Бог оте́ц на́ших.</p>

<p class="MsoNormal" id="n8332"><span style="color:red" id="n8333">Т</span>ри, в пещь вве́рженныя,
ви́дев царь, / я́ко узре́ четве́ртаго вид, / Сы́на пронарече́
Бо́жия и всем возопи́: / благослове́н Бог оте́ц на́ших.</p>

<p class="MsoNormal" id="n8334"><span style="color:red" id="n8335">Богородичен:</span> Име́я просвеще́н
Боже́ственною заре́ю ум, Дании́ле Богоблаже́нне, / Де́вы
рождество́ я́ве предвид́ел еси́, та́инственными о́бразы
образу́емо, / благослове́н, – вопия́, – Бо́же оте́ц на́ших.</p>

<p class="MsoNormal" id="n8336">&nbsp;</p>

<p class="MsoNormal" id="n8337"><span style="color:red" id="n8338">Ин. Ирмос:</span> О́троцы, благоче́стию
совоспита́ни:</p>

<p class="MsoNormal" id="n8339"><span style="color:red" id="n8340">Д</span>а воспое́тся Ана́ния,
Аза́рия, Мисаи́л с Дании́лом, / пещь угаси́вше о́гненную,
и льво́в обузда́вше стремле́ния, / и Христу́ согла́сно
пою́ще: / отце́в Бо́же, благослове́н еси́.</p>

<p class="MsoNormal" id="n8341"><span style="color:red" id="n8342">З</span>ако́нно пострада́в
в напа́стех и неосла́бных ско́рбех, / уго́дник нарече́ся
И́ов Бо́жий всеи́стиннейший, / кро́ток, незло́бив, прав,
соверше́н, непоро́чен, вопия́: / отце́в Бо́же, благослове́н
еси́.</p>

<p class="MsoNormal" id="n8343"><span style="color:red" id="n8344">В</span>е́рою Моисе́я, Ааро́на
же и О́ра почти́м, / восхваля́юще Иису́са и Леви́ю свяще́ннейшаго,
/ Гедео́на же и Сампсо́на, и взыва́ем: / отце́в Бо́же,
благослове́н еси́.</p>

<p class="MsoNormal" id="n8345"><span style="color:red" id="n8346">Богородичен:</span> Се, я́коже прорече́
проро́к, / во чре́ве зача́ Неискусобра́чная Бо́га / и роди́ти
я́ве и́дет в верте́пе Вифлее́мле. / Ему́же вси пое́м:
/ отце́в Бо́же, благослове́н еси́.</p>

<p class="MsoNormal" id="n8347"><span style="color:red" id="n8348">Катавасия:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреди́ пла́мене стоя́ще,
поя́ху: / отце́в Бо́же, благослове́н еси́.</p>

<h3 id="n8349">Песнь 8.</h3>

<p class="MsoNormal" id="n8350"><span style="color:red" id="n8351">Ирмос:</span> Седмери́цею пещь /
халде́йский мучи́тель / Богочести́вым неи́стовно разжже́,
/ си́лою же лу́чшею спасе́ны, сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n8352"><span style="color:red" id="n8353">А</span>враа́мово благоро́дие
сохрани́ти тща́щеся, / сво́йственное к нему́ стяжа́сте
основа́ние ве́ры и наде́жды, преподо́бнии, / терпе́ние
и напа́стем пожда́ние, вопию́ще: / благослови́те, свяще́нницы,
Влады́ку, / лю́дие, превозноси́те Его́ во ве́ки.</p>

<p class="MsoNormal" id="n8354"><span style="color:red" id="n8355">Я́</span>ко свети́ла просия́вше,
и зе́млю онебеси́вше, / и благоче́стия просвеще́нием осия́вшеся,
/ всеми́рное соста́вльше ликостоя́ние, пою́т от напа́стей
спа́сшему Влады́це: / о́троцы, благослови́те, свяще́нницы
воспо́йте, / лю́дие, превозноси́те во вся ве́ки.</p>

<p class="MsoNormal" id="n8356"><span style="color:red" id="n8357">Ю́</span>ношески погаси́вше
распали́мую пещь / и львов че́люсти загра́ждше, Дави́довы вну́цы,
/ ны́не ра́дующеся, пою́т Тя, Благоде́теля, Царя́ всех:
/ о́троцы, благослови́те, свяще́нницы, воспо́йте, / лю́дие,
превозноси́те во вся ве́ки.</p>

<p class="MsoNormal" id="n8358"><span style="color:red" id="n8359">Богородичен:</span> Тайнонауча́ет,
Пречи́стая, Дании́л мудре́йший, / и предживопису́ют о́троцы
трие́ Рождество́ Твое́, Богому́дреннии, / о́бразы зря́ще
из утро́бы Твоея́ Проше́дшаго несказа́нно; / Его́же де́ти
благословя́т, свяще́нницы воспева́ют, / лю́дие превозно́сят
во вся ве́ки.</p>

<p class="MsoNormal" id="n8360">&nbsp;</p>

<p class="MsoNormal" id="n8361"><span style="color:red" id="n8362">Ин. Ирмос:</span> Чу́да преесте́ственнаго:</p>

<p class="MsoNormal" id="n8363"><span style="color:red" id="n8364">Д</span>несь су́щих от ве́ка
Боже́ственную па́мять соверша́ем честны́х оте́ц, / Ада́ма,
А́веля же, Си́фа, и Но́я, / и Ено́са, и Ено́ха, и Авраа́ма,
/ Мелхиседе́ка и И́ова, Исаа́ка и ве́рнаго Иа́кова, / да
благослови́т тварь, вопию́ще, Го́спода / и превозно́сит во вся
ве́ки.</p>

<p class="MsoNormal" id="n8365"><span style="color:red" id="n8366">П</span>олк Богокра́сный Боже́ственных
оте́ц да восхва́лим, / Вара́ка, и Нафа́на, и Елеаза́ра,
/ Иоси́ю и Дави́да, Иеффа́я, Самуи́ла же, / пре́дняя зря́ща
че́стне и взыва́юща: / да благослови́т тварь вся Го́спода /
и превозно́сит Его́ во ве́ки.</p>

<p class="MsoNormal" id="n8367"><span style="color:red" id="n8368">П</span>охвалу́ песнопе́сненно
да принесе́м Бо́жиим проро́ком, / восхваля́юще Иоси́ю и
Михе́я, Софо́ния и Авваку́ма, / Заха́рию и Ио́ну, Агге́я
же и Амо́са / и со Авди́ем Малахи́ю и Нау́ма, / Иса́ию,
и Иереми́ю, и Иезекии́ля, / ку́пно Дании́ла, Илию́ и Елиссе́я.</p>

<p class="MsoNormal" id="n8369"><span style="color:red" id="n8370">Г</span>лаго́лы Тро́ическими
Всесвяту́ю воспое́м, ве́рнии, Тро́ицу, / Отца́ Безнача́льнаго,
Сы́на же и Пра́ваго Ду́ха Свята́го – Еди́ницу Триипоста́сную,
/ Ю́же вся́кое дыха́ние сла́вит, зову́ще: / да благослови́т
тварь вся Го́спода / и превозно́сит Его́ во ве́ки.</p>

<p class="MsoNormal" id="n8371"><span style="color:red" id="n8372">Богородичен:</span> Яви́лся еси́
от де́вственных, Христе́, крове́й, / воплоща́емь неизрече́нным
сло́вом / и я́ко Младе́нец соверше́н в верте́пе премно́жеством
благоутро́бия, Иису́се, ражда́яся; / звезда́ же Тя издале́ча
возвести́ звездосло́вцем, / по́йте, ве́рою зову́щим, и
превозноси́те Христа́ во ве́ки.</p>

<p class="MsoNormal" id="n8373"><span style="color:red" id="n8374">Катавасия:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ – Де́вы,
/ в Ню́же вни́де утро́бу. / Тем, воспева́юще, воспое́м:
/ да благослови́т тварь вся Го́спода / и превозно́сит во вся ве́ки.</p>

<h3 id="n8375">Песнь 9.</h3>

<p class="MsoNormal" id="n8376"><span style="color:red" id="n8377">Ирмос:</span> Вои́стинну Богоро́дицу,
/ Тя испове́дуем, / спасе́ннии Тобо́ю, Де́во Чи́стая,
/ с Безпло́тными ли́ки Тя велича́юще.</p>

<p class="MsoNormal" id="n8378"><span style="color:red" id="n8379">Д</span>остиго́сте кончи́ну
жела́емую / и жела́ний Кра́йнейшему предстоите́ в Небе́сных
черто́зех, / о́троцы всеблаже́ннии.</p>

<p class="MsoNormal" id="n8380"><span style="color:red" id="n8381">Р</span>а́дующеся, рукоя́тие,
е́же от слез, до́браго ва́шего земледе́лания прия́сте,
/ нетле́ния клас плодоноси́вше.</p>

<p class="MsoNormal" id="n8382"><span style="color:red" id="n8383">В</span>озсия́ све́тлость ны́не
вам досто́йно, / и весе́лие се́рдца процвете́: / отону́дуже
бо отбеже́ печа́ль, всели́стеся.</p>

<p class="MsoNormal" id="n8384"><span style="color:red" id="n8385">Богородичен:</span> Па́жить сме́ртную
уста́вила еси́, Де́во, / Жизнода́вца ро́ждши и Го́спода,
/ животворя́щаго ве́рою велича́ющия Тя.</p>

<p class="MsoNormal" id="n8386">&nbsp;</p>

<p class="MsoNormal" id="n8387"><span style="color:red" id="n8388">Ин. Ирмос:</span> Та́инство стра́нное:</p>

<p class="MsoNormal" id="n8389"><span style="color:red" id="n8390">К</span>ре́постию Твое́ю дре́вле
си́лы сотвори́ша дще́ри, Го́споди, / А́нна, и Иуди́фь,
и Де́во́ра, Олда́, Иаи́ль же, / Есфи́рь, Са́рра, Мариа́м
же Моисе́ева, / Рахи́ль, и Реве́кка, и Руфь, велему́дрыя.</p>

<p class="MsoNormal" id="n8391"><span style="color:red" id="n8392">Я́</span>ко угаси́вшия о́троки
святы́я пещь свяще́нно почти́м / ку́пно с Дании́лом проро́ком
и все́ми пра́ведными я́ве, / пре́жде зако́на облиста́вшими
до́бре / и в зако́не Влады́це угоди́вшими.</p>

<p class="MsoNormal" id="n8393"><span style="color:red" id="n8394">П</span>рему́дрии Боже́ственнии
проро́цы бы́вше Авраа́мовы вну́цы, / Е́же от Авраа́ма
и Иу́ды ро́ждшееся Сло́во Бо́жие провозвести́ша Ду́хом,
/ тех мольба́ми, Иису́се, вся уще́дри.</p>

<p class="MsoNormal" id="n8395"><span style="color:red" id="n8396">О</span>святи́ся вся тварь па́мятию
ва́шею / и, торжеству́ющи, зове́т, ра́бски вопию́щи: /
мольбу́ Го́споду при́сно принеси́те, блаже́ннии, / улучи́ти
ве́чных благ благохва́лящим вас.</p>

<p class="MsoNormal" id="n8397"><span style="color:red" id="n8398">Богородичен:</span> Облеки́йся в
мя, от Де́вы предгряде́т, / и в верте́пе ражда́ется Сло́во
О́тчее несли́тно: / лику́й, тварь, гла́сы благода́рственными
велича́ющи / Того́ е́же за милосе́рдие всесвято́е снизше́ствие.</p>

<p class="MsoNormal" id="n8399"><span style="color:red" id="n8400">Катавасия:</span> Та́инство стра́нное
ви́жу и пресла́вное: / Не́бо – верте́п, престо́л Херуви́мский
– Де́ву, / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<h4 id="n8401">Светилен воскресен. Слава, праотцев.<br id="n8402">
Подобен: Жены́, услы́шите:</h4>

<p class="MsoNormal" id="n8403"><span style="color:red" id="n8404">А</span>да́ма восхва́лим,
/ А́веля, Си́фа и Ено́са, Ено́ха и Но́я, / Авраа́ма,
Исаа́ка и Иа́кова, / Моисе́я, И́ова и Ааро́на, Елеаза́ра
и Иису́са, / Вара́ка, Сампсо́на и Иеффа́я, / Дави́да и
Соломо́на.</p>

<p class="MsoNormal" id="n8405"><span style="color:red" id="n8406">И ныне:</span> Со́лнце вели́кое
– Созда́тель – от Неискусому́жныя Де́вы, / я́же от Ада́ма
просвети́ти в Вифлее́м тщи́тся. / Те́мже возвеща́ет чу́до
пра́отец всесветле́йшая па́мять.</p>

<h3 id="n8407">На хвалитех стихиры воскресны 4<br id="n8408">
и святых праотцев 4, глас 2.<br id="n8409">
Подобен: До́ме Евфра́фов:</h3>

<p class="MsoNormal" id="n8410"><span style="color:red" id="n8411">В</span>си честны́х ны́не пра́отец
па́мять соверша́ем, / пою́ще Богоуго́дное сих житие́,
/ его́же ра́ди возвели́чишася. <span style="color:red" id="n8412">(2)</span></p>

<p class="MsoNormal" id="n8413"><span style="color:red" id="n8414">Стих:</span> <b id="n8415">Благослове́н еси́,
Го́споди Бо́же оте́ц на́ших, / и хва́льно, и просла́влено
И́мя Твое́ во ве́ки.</b></p>

<p class="MsoNormal" id="n8416"><span style="color:red" id="n8417">У</span>гаси́ша си́лу о́троцы
о́гненную, / лику́юще посреде́ пе́щи / и пою́ще Бо́га
всеси́льнаго.</p>

<p class="MsoNormal" id="n8418"><span style="color:red" id="n8419">Стих:</span> <b id="n8420">Я́ко пра́веден
еси́ о всех, / я́же сотвори́л еси́ нам.</b></p>

<p class="MsoNormal" id="n8421"><span style="color:red" id="n8422">В</span> ро́ве заключе́н, звере́м
сообита́тель, / Дании́л проро́к / неприча́стен сих показа́ся
озлобле́ния.</p>

<p class="MsoNormal" id="n8423"><span style="color:red" id="n8424">Слава, глас 7. Германово:</span> Прииди́те
вси, ве́рно торжеству́им / пре́жде зако́на оте́ц, / Авраа́ма
и су́щих с ним ле́тнюю па́мять. / Иу́дово пле́мя досто́йно
почти́м, / и́же в Вавило́не о́троки, угаси́вшия пе́щный
пла́мень, / я́ко Тро́ицы о́браз с Дании́лом восхва́лим,
/ проро́ческая прорече́ния изве́стно держа́ще, / со Иса́ием
велегла́сно возопии́м: / се Де́ва во чре́ве прии́мет /
и роди́т Сы́на Емману́ила, / И́же есть с на́ми Бог.</p>

<p class="MsoNormal" id="n8425"><span style="color:red" id="n8426">И ныне, Богородичен:</span> Преблагослове́нна
еси́:</p>

<p class="MsoNormal" id="n8427"><span style="color:red" id="n8428">Славословие великое. Ектении, и отпуст,
и стихира Евангельская. Час 1-й и конечный отпуст.</span></p>

<h2 id="n8429"><a name="_НА_ЛИТУРГИИ_11" id="n8430"></a>НА ЛИТУРГИИ</h2>

<p class="MsoNormal" id="n8431"><span style="color:red" id="n8432">Блаженны Октоиха на 6 и праотцев, песнь
3-я на 4.</span></p>

<h3 id="n8433">По входе тропарь воскресен<br id="n8434">
и праотцев праотцем, глас 2:</h3>

<p class="MsoNormal" id="n8435"><span style="color:red" id="n8436">В</span>е́рою пра́отцы оправда́л
еси́, / от язы́к те́ми предобручи́вый Це́рковь: / хва́лятся
в сла́ве святи́и, / я́ко от се́мене их есть Плод благосла́вен,
/ без се́мене Ро́ждшая Тя. / Тех моли́твами, Христе́ Бо́же,
поми́луй нас.</p>

<h4 id="n8437">Слава, и ныне, кондак праотцев, глас 6</h4>

<p class="MsoNormal" id="n8438"><span style="color:red" id="n8439">Р</span>укопи́саннаго о́браза
не поче́тше, / но Неопи́санным Существо́м защити́вшеся, треблаже́ннии,
/ в по́двизе огня́ просла́вистеся, / среде́ же пла́мене
нестерпи́маго стоя́ще, Бо́га призва́сте: / ускори́, о Ще́дрый,
и потщи́ся, я́ко Ми́лостив, в по́мощь на́шу, / я́ко
мо́жеши хотя́й.</p>

<h3 id="n8440">Прокимен, песнь отцев, глас 4:</h3>

<p class="MsoNormal" id="n8441"><span style="color:red" id="n8442">Б</span>лагослове́н еси́, Го́споди
Бо́же оте́ц на́ших, / и хва́льно и просла́влено И́мя
Твое́ во ве́ки. <span style="color:red" id="n8443">Стих: </span>Я́ко пра́веден
еси́ о всех, я́же сотвори́л еси́ нам.</p>

<h3 id="n8444">Апостол праотцев к Колоссаем,<br id="n8445">
зачало 257.</h3>

<p class="MsoNormal" id="n8446"><span style="color:red" id="n8447">Б</span>ра́тие, егда́ Христо́с
яви́тся, живо́т ваш, тогда́ и вы с Ним явите́ся в сла́ве.
Умертви́те у́бо у́ды ва́ша, я́же на земли́, блуд,
нечистоту́, страсть, по́хоть злу́ю, и лихоима́ние, е́же
есть идолослуже́ние. И́хже ра́ди гряде́т гнев Бо́жий на
сы́ны противле́ния. В ни́хже и вы иногда́ ходи́сте, егда́
живя́сте в них. Ны́не же отложи́те и вы та вся: гнев, я́рость,
зло́бу, хуле́ние, срамосло́вие от уст ва́ших. Не лжи́те
друг на дру́га, совле́кшеся ве́тхаго челове́ка с дея́ньми
его́. И обле́кшеся в но́ваго, обновля́емаго в ра́зум, по
о́бразу созда́вшаго его́. Иде́же несть е́ллин, ни иуде́й,
обре́зание, и необре́зание, ва́рвар и скиф, раб и свобо́дь,
но вся́ческая и во всех Христо́с.</p>

<p class="MsoNormal" align="right" style="text-align:right" id="n8448"><span style="font-size:
8.0pt;color:red" id="n8449">Кол 3:4–11</span></p>

<h4 id="n8450">Аллилуиа, глас 4.</h4>

<p class="MsoNormal" id="n8451"><span style="color:red" id="n8452">Стих:</span> Моисе́й и Ааро́н
во иере́ех Его́, / и Самуи́л в призыва́ющих И́мя Его́.<span style="color:red" id="n8453"> Стих: </span>Призыва́ху Го́спода, и Той послу́шаше
их.</p>

<h3 id="n8454">Евангелие Луки, зачало 76.</h3>

<p class="MsoNormal" id="n8455"><span style="color:red" id="n8456">Р</span>ече́ Госпо́дь при́тчу
сию́: челове́к не́кий сотвори́ ве́черю ве́лию, и зва́
мно́ги. И посла́ раба́ своего́ в год ве́чери рещи́
зва́нным: гряди́те, я́ко уже́ гото́ва суть вся. И нача́ша
вку́пе отрица́тися вси. Пе́рвый рече́ ему́: село́
купи́х, и и́мам ну́жду изы́ти и ви́дети е. Молю́ ти
ся, име́й мя отрече́на. И други́й рече́: супру́г воло́вных
купи́х пять, и гряду́ искуси́ти их. Молю́ тя, име́й мя
отрече́на. И други́й рече́: жену́ поя́х, и сего́ ра́ди
не могу́ приити́. И прише́д раб той, пове́да господи́ну
своему́ сия́. Тогда́ разгне́вався до́му влады́ка,
рече́ рабу́ своему́: изы́ди ско́ро на распу́тия и
сто́гны гра́да, и ни́щия, и бе́дныя, и слепы́я, и хро́мыя
введи́ се́мо. И рече́ раб: го́споди, бысть я́коже повеле́,
и еще́ ме́сто есть. И рече́ господи́н к рабу́: изы́ди
на пути́ и халу́ги, и убеди́ вни́ти, да напо́лнится дом
мой: Глаго́лю бо вам: я́ко ни еди́н муже́й тех зва́нных
вку́сит моея́ ве́чери: мно́зи бо суть зва́ни, ма́ло
же избра́нных.</p>

<p class="MsoNormal" align="right" style="text-align:right" id="n8457"><span style="font-size:
8.0pt;color:red" id="n8458">Лк 14:16–24</span></p>

<h4 id="n8459">Причастен:</h4>

<p class="MsoNormal" id="n8460"><span style="color:red" id="n8461">Х</span>вали́те Го́спода с
Небе́с, / хвали́те Его́ в Вы́шних. <span style="color:red" id="n8462">Другий:</span>
Ра́дуйтеся, пра́веднии, о Го́споде, / пра́вым подоба́ет
похвала́. <span style="color:red" id="n8463">А</span>ллилу́иа, <span style="color:red" id="n8464">трижды.</span></p>

<p class="MsoNormal" id="n8465">&nbsp;</p>

<p class="MsoNormal" id="n8466"><a href="#_ОГЛАВЛЕНИЕ" id="n8467"><span style="color:red" id="n8468">В оглавление.</span></a></p>

<p class="MsoNormal" id="n8469">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n8470"><br clear="all" style="page-break-before:always" id="n8471">
</span>

<div class="WordSection17" id="n8472">

<h1 id="n8473"><a name="_Ref140665618" id="n8474"></a><a name="_НЕДЕЛЯ_ПРЕД_РОЖДЕСТВОМ" id="n8475"></a>НЕДЕЛЯ<br id="n8476">
ПРЕД РОЖДЕСТВОМ XРИСТОВЫМ,<br id="n8477">
СВЯТЫХ ОТЕЦ</h1>

<p class="MsoNormal" id="n8478"><span style="color:red" id="n8479">На малей вечерни стихиры воскресны и
Богородицы по обычаю.</span></p>

<h2 id="n8480"><a name="_НА_ВЕЛИЦЕЙ_ВЕЧЕРНИ_12" id="n8481"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n8482"><span style="color:red" id="n8483">По предначинательном псалме поем </span>Блаже́н
муж:<span style="color:red" id="n8484"> кафизму всю.</span></p>

<p class="MsoNormal" id="n8485"><span style="color:red" id="n8486">На </span>Го́споди, воззва́х:<span style="color:red" id="n8487"> стихиры воскресны 3 и восточны 3, Анатолиевы, и отцев 4.</span></p>

<p class="MsoNormal" id="n8488"><span style="color:red" id="n8489">Аще же внутрь 20-го числа, поем стихиры
воскресны 3, и восточен 1, Анатолиев, и предпразднства три, и святых отцев три.</span></p>

<h3 id="n8490">Стихиры предпразднства, глас 6.<br id="n8491">
Подобен: Все отло́жше:</h3>

<p class="MsoNormal" id="n8492"><span style="color:red" id="n8493">Н</span>езаходи́мое Со́лнце
/ из Де́вственных ложе́сн возсия́ти и́дет, / просвети́ти
всю подсо́лнечную, / чи́стыми очесы́ и чи́стыми дея́ньми
/ сре́сти Сего́ потщи́мся / и подъя́ти ны́не угото́вимся
ду́хом / гряду́щаго во Своя́ стра́нным рождество́м, я́коже
благоволи́, / я́ко да устра́ншияся ны еде́мскаго жития́
/ возведе́т, я́ко Благоутро́бен, / в Вифлее́ме ражда́ется.</p>

<p class="MsoNormal" id="n8494"><span style="color:red" id="n8495">Н</span>а плеща́х носи́мый
Херуви́мских, / Бог Сло́во, пло́ти по Ипоста́си соедини́вся,
/ во всенепоро́чное чре́во всели́ся, и бысть Челове́к, / и на
зе́млю гряде́т от Иу́дова пле́мене роди́тися, / верте́п
свят Всецарю́ благоукраси́ся, / я́ко велича́йшая пала́та,
/ я́сли же, я́ко престо́л огнезра́чен, / в ни́хже я́ко
Младе́нца Де́ва Мари́я полага́ет, / во обновле́ние созда́ния
неопределе́ннаго.</p>

<p class="MsoNormal" id="n8496"><span style="color:red" id="n8497">В</span> безслове́сных я́слех
Тя полага́ет Де́ва, / Бо́жие Сло́во Безнача́льное, / нача́ло
прие́мшее па́че ума́, / мое́ бо разреши́ти безслове́сие
гряде́ши, / е́же подъя́х за́вистию змии́ною, / пелена́ми
же пови́тися, / я́ко да расто́ргнеши ру́бы и плени́цы прегреше́ний
мои́х, / Еди́не Бла́же и Человеколю́бче. / Те́мже Тя сла́влю,
/ пою́ и покланя́юся прера́достно во пло́ти прише́ствию
Твоему́, / и́мже свободи́хся.</p>

<h4 id="n8498">Стихиры святых отцев, подобен тойже:</h4>

<p class="MsoNormal" id="n8499"><span style="color:red" id="n8500">Я</span>ви́ся ми́ра конце́м
пра́отцев па́мять, / све́та и́стинно испо́лнена и заря́ми
благода́ти сия́ющи: / Христо́с бо, со́лнце све́тлое, /
свы́ше просия́в издале́ча, / звезд собо́р веде́т, с Ним
возсия́вший, / и Рождество́ Богочелове́чное / явля́ется внутрь
Вифлее́ма бы́ти. / Вси, у́бо ве́рою Сего́ Рождество́
/ благоче́стно пле́щуще, лику́им / хвалу́ предпра́зднственную.
<span style="color:red" id="n8501">(2)</span></p>

<p class="MsoNormal" id="n8502"><span style="color:red" id="n8503">С</span>ла́вою украша́ется
/ Боже́ственнаго прича́стия / Ада́м, ра́дуяся днесь, / я́ко
основа́ние и утвержде́ние пра́отцев му́дрых, / совзыгра́ет
же А́вель, и Ено́х весели́тся, / и лику́ет Сиф и Но́е ку́пно;
/ с патриа́рхи же пое́т Авраа́м всехва́льный, / и рожде́ние
без отца́ ны́не Мелхиседе́к ви́дит свы́ше. / Те́мже
Боже́ственную па́мять Христо́вых пра́отцев / и мы соверша́юще,
мо́лим / спасти́ся душа́м на́шим.</p>

<p class="MsoNormal" id="n8504"><span style="color:red" id="n8505">О</span>блиста́ ве́село / и́же
в пещи́ дете́й Богому́дрых собо́р / и Христо́во Рождество́
пропове́дует на земли́; / я́ко бо честна́я роса́ низше́д,
Госпо́дь / Ро́ждшую спаса́ет неопа́льну, / соблюда́ет непоро́чну
/ и обогаща́ет Боже́ственными дарова́нии. / Те́мже и Богоприя́тный
/ ра́дуется Дании́л, веселя́ся, / Ка́мень бо из Горы́ несе́чен
прови́дя я́ве, / со дерзнове́нием мо́лится / ны́не о душа́х
на́ших.</p>

<h4 id="n8506">Слава, отцев, глас 6:</h4>

<p class="MsoNormal" id="n8507"><span style="color:red" id="n8508">Д</span>ании́л, муж жела́ний,
/ ка́мень, без руки́ отсе́чен, ви́дев Тя, Го́споди, / Младе́нца,
без се́мене рожде́нна, пронарече́ Тя, / из Де́вы воплоще́нна
Сло́ва, / непреме́ннаго Бо́га / и Спа́са душ на́ших.</p>

<h4 id="n8509">И ныне, предпразднства, глас тойже.</h4>

<p class="MsoNormal" id="n8510"><span style="color:red" id="n8511">Византиево:</span> Верте́пе, благоукраси́ся,
/ А́гница бо гряде́т, чревонося́щи Христа́, / я́сли же,
подъими́те / сло́вом разреши́вшаго от безслове́снаго дея́ния
нас, земноро́дных. / Па́стырие, свиря́юще, свиде́тельствуйте
чудеси́ стра́шному, / и волсви́ от Перси́ды, зла́то, и
лива́н, и сми́рну Царю́ принеси́те, / я́ко яви́ся
Госпо́дь из Де́вы Ма́тере. / Ему́же и, прини́кше, ра́бски
Ма́ти поклони́ся / и привеща́ше к держи́мому на объя́тиих
Ея́: / ка́ко все́ялся еси́ Мне? / Или́ ка́ко прозя́бл
еси́ во Мне, / Изба́вителю мой и Бо́же?</p>

<p class="MsoNormal" id="n8512"><span style="color:red" id="n8513">Аще вне 20-го числа: И ныне, Богородичен
настоящаго гласа.</span></p>

<p class="MsoNormal" id="n8514"><span style="color:red" id="n8515">Вход. Прокимен дне. Чтения три.</span></p>

<h3 id="n8516">Бытия чтение.</h3>

<p class="MsoNormal" id="n8517"><span style="color:red" id="n8518">С</span>лы́шав Авра́м, я́ко
плене́н бысть Лот, брата́нич его́, сочте́ свои́х си домоча́дец
три́ста и осмна́десять и погна́ во след их да́же до Да́на.
И нападе́ на ня но́щию сам и о́троцы его́ с ним; и порази́
их, и гони́ их до Хова́ла, е́же есть ошу́юю Дама́ска. И
возврати́ вся́каго коня́ Содо́мскаго, и Ло́та, брата́нича
своего́, возврати́, и вся име́ния его́, и жены́, и лю́ди.
Изы́де же царь Содо́мский в сре́тение ему́, повнегда́ возврати́тися
ему́ от се́ча ходоллогомо́рскаго и с царьми́, и́же с ним,
во удо́ль Сави́ну, сие́ же бя́ше по́ле царе́во. И
Мелхиседе́к, царь Сали́мский, изнесе́ хле́бы и вино́, бя́ше
же свяще́нник Бо́га Вы́шняго. И благослови́ Авра́ма, и
рече́: благослове́н Авра́м Бо́гу Вы́шнему, И́же созда́
Не́бо и зе́млю, и благослове́н Бог Вы́шний, И́же предаде́
враги́ твоя́ под ру́ки тебе́.</p>

<p class="MsoNormal" align="right" style="text-align:right" id="n8519"><span style="font-size:
8.0pt;color:red" id="n8520">Быт 14:14–20</span></p>

<h3 id="n8521">Втораго закона чтение.</h3>

<p class="MsoNormal" id="n8522"><span style="color:red" id="n8523">В</span>о днех о́нех рече́
Моисе́й к сыно́м Изра́илевым: ви́дите, преда́х пред лице́м
ва́шим зе́млю, вше́дше, насле́дуйте ю, ю́же кля́тся
Госпо́дь отце́м ва́шим, Авраа́му, и Исаа́ку, и Иа́кову,
да́ти им и се́мени их по них. И реко́х к вам во вре́мя о́но,
глаго́ля: не возмогу́ еди́н води́ти вас. Госпо́дь Бог ваш
умно́жил вы есть, и се есте́ днесь, я́ко зве́зды небе́сныя,
мно́жеством. Госпо́дь Бог оте́ц на́ших да приложи́т вам,
я́ко да бу́дете ты́сящами сугу́бо, и да благослови́т вас,
я́коже глаго́ла вам. И взях от вас му́жи му́дры, и све́домы,
и смы́сленны, и поста́вих их владе́ти над ва́ми, тысященача́льники,
и стонача́льники, и пятьдесятонача́льники, и десятонача́льники, и
письмоводи́тели судия́м ва́шим. И запове́дах судия́м ва́шим
во вре́мя о́но, глаго́ля: разслу́шайте посреде́ бра́тий
ва́ших и суди́те пра́ведно посреде́ му́жа, и посреде́
бра́та его́, и посреде́ прише́льца его́. Да не позна́ете
лица́ в суде́, ма́лому и вели́кому су́диши и не устыди́шися
лица́ челове́ческа, я́ко суд Бо́жий есть.</p>

<p class="MsoNormal" align="right" style="text-align:right" id="n8524"><span style="font-size:
8.0pt;color:red" id="n8525">Втор 1:8–11; 15–17</span></p>

<h3 id="n8526">Втораго закона чтение.</h3>

<p class="MsoNormal" id="n8527"><span style="color:red" id="n8528">В</span>о днех о́нех рече́
Моисе́й к сыно́м Изра́илевым: се Го́спода Бо́га твоего́
не́бо и не́бо небесе́, земля́ и вся, ели́ка суть на ней.
Оба́че отцы́ ва́ша произво́ли Госпо́дь люби́ти их
и избра́ се́мя их по них, вас, па́че всех язы́к, в день сей.
И обре́жите жестокосе́рдие ва́ше, и вы́я ва́ша не ожесточи́те
ктому́. И́бо Госпо́дь Бог ваш, Сей Бог бого́в и Госпо́дь
господе́й, Бог вели́кий, и кре́пкий, и стра́шный, И́же
не диви́тся лицу́, ниже́ взе́млет дар. Творя́й суд прише́льцу,
и си́ру, и вдови́це и лю́бит прише́льца, да́ти ему́
хлеб и ри́зу. И возлюби́те прише́льца, прише́льцы бо бе́сте
в земли́ Еги́петстей. Го́спода Бо́га твоего́ да убои́шися,
и Тому́ еди́ному послу́жиши, и к Нему́ прилепи́шися, и
И́менем Его́ клене́шися. Той хвала́ твоя́, и Той Бог твой,
и́же сотвори́л ти есть вели́кая и сла́вная сия́, я́же
ви́десте о́чи твои́.</p>

<p class="MsoNormal" align="right" style="text-align:right" id="n8529"><span style="font-size:
8.0pt;color:red" id="n8530">Втор 10:14–18, 20–21</span></p>

<h3 id="n8531">На литии стихира храма и отцев, глас 1:</h3>

<p class="MsoNormal" id="n8532"><span style="color:red" id="n8533">Л</span>уча́ми облиста́вшеся
Богоглаго́лания, / великоимени́тии проро́цы при́сно ублажа́ются
/ и, раче́ния Ду́ха плодонося́ще, / неизрече́нное Рождество́
Христа́ Бо́га всем пропове́даша, / зако́нно же кончи́ну
прия́ша, / пожи́вше жизнь пречу́дную.</p>

<h4 id="n8534">Слава, глас 3. Германово:</h4>

<p class="MsoNormal" id="n8535"><span style="color:red" id="n8536">П</span>ра́отцев собо́р, празднолю́бцы,
/ прииди́те, псало́мски да восхва́лим: / Ада́ма пра́отца,
Ено́ха, Но́я, / Мелхиседе́ка, Авраа́ма, Исаа́ка и Иа́кова,
/ по зако́не Моисе́я, и Ааро́на, / и Иису́са, Самуи́ла
и Дави́да, / с ни́миже Иса́ию, Иереми́ю, Иезеки́иля, и
Дании́ла, и двана́десять вку́пе, / Илию́, Елиссе́я и всех,
/ Заха́рию, и Крести́теля, и пропове́давшия Христа́ / жизнь
и воскресе́ние ро́да на́шего.</p>

<h4 id="n8537">И ныне, предпразднства, глас тойже:</h4>

<p class="MsoNormal" id="n8538"><span style="color:red" id="n8539">Б</span>лагоукраси́ся, Вифлее́ме,
/ отве́рзеся бо Еде́м, / гото́вися, Евфра́фо, / обновля́ется
бо Ада́м и Е́ва с ним: / кля́тва бо разори́ся, / спасе́ние
ми́ру процвете́, / и ду́ши пра́ведных украша́ются, / я́ко
дар дароно́сия, вме́сто ми́ра пе́ние принося́ще, / спасе́ние
душе́вное и нетле́ние прие́млюще. / Се бо в я́слех возлежа́й
/ предповелева́ет пе́ние духо́вное соверша́ти вопию́щим
непреста́нно: / Го́споди, сла́ва Тебе́.</p>

<p class="MsoNormal" id="n8540"><span style="color:red" id="n8541">Аще вне 20-го декабря. И ныне, Богородичен:</span>
Без се́мене от Боже́ственнаго Ду́ха / во́лею же О́тчею
зачала́ еси́ Сы́на Бо́жия, / от Отца́ без ма́тере
пре́жде век су́ща, / нас же ра́ди, из Тебе́ без отца́
бы́вша, пло́тию родила́ еси́ / и Младе́нца млеко́м
пита́ла еси́. / Те́мже не преста́й моли́ти / изба́витися
от бед душа́м на́шим.</p>

<h3 id="n8542">На стиховне стихира воскресна, и по алфавиту.<br id="n8543">
Аще же в 24-й день, предпразднства,<br id="n8544">
самоподобен, глас 2:</h3>

<p class="MsoNormal" id="n8545"><span style="color:red" id="n8546">Д</span>о́ме Евфра́фов, / гра́де
святы́й, / проро́ков сла́во, / украси́ дом, / в не́мже
Боже́ственный ражда́ется.</p>

<p class="MsoNormal" id="n8547"><span style="color:red" id="n8548">Стих:</span> <b id="n8549">Бог от ю́га прии́дет,
/ и Святы́й из горы́ приосене́нныя ча́щи.</b></p>

<p class="MsoNormal" id="n8550"><span style="color:red" id="n8551">Самогласны: </span>Вифлее́ме, земле́
Иу́дова, / су́щему по пло́ти жи́тельство све́тло, / угото́ви
Боже́ственный верте́п, / в не́мже Бог пло́тию ражда́ется
из Неискусому́жныя Святы́я Де́вы, / во е́же спасти́ род
наш.</p>

<p class="MsoNormal" id="n8552"><span style="color:red" id="n8553">Стих:</span> <b id="n8554">Го́споди, услы́шах
слух Твой и убоя́хся, / Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n8555"><span style="color:red" id="n8556">П</span>рииди́те вси, Христо́во
Рождество́ ве́рно предпра́зднуим / и мы́сленне пе́ние,
я́ко звезду́, предлага́ем, / волхво́в славосло́вия с па́стырьми
возопие́м: / прии́де Спасе́ние челове́ком из Де́вственных
ложе́сн, / ве́рныя призыва́я.</p>

<h4 id="n8557">Слава, глас тойже, самогласен.</h4>

<p class="MsoNormal" id="n8558"><span style="color:red" id="n8559">Киприаново:</span> Ра́дуйтеся, проро́цы
честни́и, и́же зако́н Госпо́день до́бре учини́вше
/ и ве́рою я́вльшеся непобеди́мии столпи́ и непрекло́ннии;
/ вы бо и хода́таи яви́стеся Но́ваго Заве́та Христо́ва
/ и, преста́вльшеся к Небеси́, / Того́ моли́те умири́ти
мир и спасти́ ду́ши на́ша.</p>

<h4 id="n8560">И ныне, предпразднства, глас тойже:</h4>

<p class="MsoNormal" id="n8561"><span style="color:red" id="n8562">Киприаново:</span> Се вре́мя прибли́жися
спасе́ния на́шего, / гото́вися, верте́пе, Де́ва приближа́ется
роди́ти, / Вифлее́ме, земле́ Иу́дова, красу́йся и весели́ся,
/ я́ко из тебе́ возсия́ Госпо́дь наш. / Услы́шите, го́ры,
и хо́лми, / и окре́стныя страны́ Иуде́йския, / я́ко гряде́т
Христо́с, / да спасе́т, его́же созда́, челове́ка, / я́ко
Человеколю́бец.</p>

<p class="MsoNormal" id="n8563"><span style="color:red" id="n8564">Аще вне 20-го. И ныне, Богородичен:</span>
О, чудесе́ но́ваго всех дре́вних чуде́с! / Кто бо
позна́ Ма́терь, без му́жа ро́ждшую / и на руку́
нося́щую всю тварь Содержа́щаго; / Бо́жие есть изволе́ние
Ро́ждшееся. / Его́же я́ко Младе́нца Пречи́стая, /
Твои́ма рука́ма носи́вшая, / и ма́тернее дерзнове́ние
к Нему́ иму́щая, / не преста́й моля́щи о чту́щих Тя, /
уще́дрити и спасти́ ду́ши на́ша.</p>

<p class="MsoNormal" id="n8565">&nbsp;</p>

<p class="MsoNormal" id="n8566"><span style="color:red" id="n8567">На благословении хлебов </span>Богоро́дице
Де́во, ра́дуйся: <span style="color:red" id="n8568">(2)</span></p>

<h3 id="n8569">И отцев тропарь, глас 2:</h3>

<p class="MsoNormal" id="n8570"><span style="color:red" id="n8571">В</span>е́лия ве́ры исправле́ния:
/ во исто́чнице пла́мене, я́ко на воде́ упокое́ния, / святи́и
трие́ о́троцы ра́довахуся, / и проро́к Дании́л львом па́стырь,
я́ко овца́м, явля́шеся. / Тех моли́твами, Христе́ Бо́же,
спаси́ ду́ши на́ша.</p>

<p class="MsoNormal" id="n8572"><span style="color:red" id="n8573">Аще же случится в 24 день. На благословении
хлебов тропари отцев: </span>Ве́лия ве́ры: <span style="color:red" id="n8574">дважды.</span></p>

<h3 id="n8575">И тропарь предпразднства, глас 4:</h3>

<p class="MsoNormal" id="n8576"><span style="color:red" id="n8577">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя рождества́, / и ме́сто ни еди́ноже бе обита́лищу,
/ но, я́коже кра́сная пала́та, / верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.
<span style="color:red" id="n8578">Единожды.</span></p>

<p class="MsoNormal" id="n8579"><span style="color:red" id="n8580">И чтение.</span></p>

<h2 id="n8581"><a name="_НА_УТРЕНИ_12" id="n8582"></a>НА УТРЕНИ</h2>

<h3 id="n8583">На Бог, Госпо́дь: тропарь воскресен дважды:<br id="n8584">
Слава, отцев, глас 2:</h3>

<p class="MsoNormal" id="n8585"><span style="color:red" id="n8586">В</span>е́лия ве́ры исправле́ния:
/ во исто́чнице пла́мене, я́ко на воде́ упокое́ния, / святи́и
трие́ о́троцы ра́довахуся, / и проро́к Дании́л львом па́стырь,
я́ко овца́м, явля́шеся. / Тех моли́твами, Христе́ Бо́же,
спаси́ ду́ши на́ша.</p>

<p class="MsoNormal" id="n8587"><span style="color:red" id="n8588">И ныне, Богородичен: </span>Вся па́че
смы́сла, / вся пресла́вная Твоя́, Богоро́дице, та́инства,
/ чистоте́ запеча́танной и де́вству храни́му, / Ма́ти позна́лася
еси́ нело́жна, / Бо́га ро́ждши И́стиннаго; / Того́
моли́ спасти́ся душа́м на́шим.</p>

<h4 id="n8589">Или предпразднства, глас 4</h4>

<p class="MsoNormal" id="n8590"><span style="color:red" id="n8591">Г</span>ото́вися, Вифлее́ме:
/ отве́рзися всем, Еде́ме, / красу́йся, Евфра́фо, / я́ко
дре́во живота́ в верте́пе процвете́ от Де́вы: / рай бо
О́ноя чре́во яви́ся мы́сленный, / в не́мже Боже́ственный
сад, / от него́же я́дше, жи́ви бу́дем, / не я́коже Ада́м
у́мрем. / Христо́с ражда́ется пре́жде па́дший возста́вити
о́браз.</p>

<p class="MsoNormal" id="n8592"><span style="color:red" id="n8593">И обычныя кафизмы, и седальны воскресны,
и Богородичны их, и чтение во Евангелии толковом.</span></p>

<p class="MsoNormal" id="n8594"><span style="color:red" id="n8595">Аще же в 24-й день, поем настоящия седальны.</span></p>

<h3 id="n8596">По 1-м стихословии седален, глас 4.<br id="n8597">
Подобен: Удиви́ся Ио́сиф:</h3>

<p class="MsoNormal" id="n8598"><span style="color:red" id="n8599">В</span>о отце́х, Бо́же, предвозгласи́л
еси́ та́инственно / хотя́щее бы́ти на земли́ Богоявле́ние
та́инственне / преве́чнаго Сы́на Твоего́ от Де́вы / во
Авраа́ме, Исаа́ке и Иа́кове, Иу́де и про́чих, / Иессе́и,
и Дави́де, и проро́цех всех, / Ду́хом предвозвеща́я в Вифлее́ме
Христа́ я́вльшася, / су́щия в ми́ре вся взыва́юща.</p>

<p class="MsoNormal" id="n8600"><span style="color:red" id="n8601">Сла́ва, и ны́не, тойже.</span></p>

<h3 id="n8602">По 2-м стихологии седален, глас 8.<br id="n8603">
Подобен: Прему́дрости:</h3>

<p class="MsoNormal" id="n8604"><span style="color:red" id="n8605">П</span>ра́здник пра́зднуим,
ве́рнии, отце́в Боже́ственных ра́достно: / Ада́ма, А́веля
чту́ще, Си́фа, Ено́са блажа́ще, / Ено́ха, Ноя, Си́ма
же, Иафе́та воспои́м, / Авраа́ма, пре́жде зако́на ве́рою
просия́вша, / и Боже́ственнаго Исаа́ка, Иа́кова и Иу́ду,
/ Леви́ю и целому́дреннаго Ио́сифа восхва́лим и ве́рно
возопии́м: / Богоно́снии пра́отцы, моли́те Христа́ Бо́га,
грехо́в оставле́ние дарова́ти / пра́зднующим любо́вию святу́ю
па́мять ва́шу.</p>

<p class="MsoNormal" id="n8606"><span style="color:red" id="n8607">Сла́ва, и ны́не, тойже.</span></p>

<p class="MsoNormal" id="n8608"><span style="color:red" id="n8609">По непорочных тропари их.</span></p>

<h3 id="n8610">И седальны отцев, глас 8.<br id="n8611">
Подобен: Прему́дрости:</h3>

<p class="MsoNormal" id="n8612"><span style="color:red" id="n8613">А</span>враа́ма, Исаа́ка же
и Иа́кова восхва́лим вси пе́сненно, / Дави́да кро́ткаго,
Иису́са и двана́десять патриа́рхи / вку́пе с треми́ ю́ношами,
угаси́вшими о́гненный пла́мень си́лою духо́вною: / ра́дуйтеся,
– вопию́ще к ним, – / пре́лесть до́блественне обличи́вше царя́
безу́мнаго, / и Христу́ моли́теся согреше́ний оставле́ние
дарова́ти / пра́зднующим любо́вию святу́ю па́мять ва́шу.</p>

<h4 id="n8614">Слава, и ныне,<br id="n8615">
другий, глас и подобен тойже.</h4>

<p class="MsoNormal" id="n8616"><span style="color:red" id="n8617">И</span>з недр Оте́ческих низше́л
еси́ / и несказа́нным истоща́нием ю́же по нам нищету́ восприя́л
еси́, / па́че естества́, Человеколю́бче, / в верте́п всели́тися
благоволи́л еси́, Го́споди, / и я́ко Младе́нец сосцы́
пита́ешися, Зижди́тель и Госпо́дь. / Те́мже, звездо́ю наставля́еми,
волсви́ да́ры Тебе́ прино́сят, я́ко Влады́це тва́ри,
/ па́стырие и А́нгели дивля́хуся, зову́ще: / сла́ва в Вы́шних
Бо́гу, на зе́млю гряду́щему роди́тися я́ко Челове́ку.</p>

<h3 id="n8618">Аще же вне предпразднства,<br id="n8619">
Богородичен глаголи сей.</h3>

<p class="MsoNormal" id="n8620"><span style="color:red" id="n8621">Б</span>лагода́рственное похвале́ние
до́лжне, / я́коже вдови́ца о́ная два ле́пта, приношу́
Тебе́, Влады́чице, о всех дарова́ниих Твои́х: / Ты бо яви́лася
еси́ покро́в ку́пно и по́мощь, / напа́стей и скорбе́й
при́сно мя изыма́ющи. / Те́мже я́ко от среды́ горя́щия
пе́щи изба́влься оскорбля́ющих мя, / от се́рдца взыва́ю
Тебе́: / Богоро́дице, помози́ ми, моля́щи Христа́ Бо́га
прегреше́ний оставле́ние да́ти мне, / Тя бо име́ю наде́жду,
раб Твой.</p>

<p class="MsoNormal" id="n8622"><span style="color:red" id="n8623">Степенна, и прокимен гласа.</span></p>

<p class="MsoNormal" id="n8624"><span style="color:red" id="n8625">Канона два, отцев на 8. Ирмосы по дважды.
Тропари на 6. В нихже предваряют воскресны тропаря два, сего ради, аще в 24-й день,
во Октоихе не поется, и предпразднства на 6.</span></p>

<h3 id="n8626">Канон воскресен, глас 6.<br id="n8627">
Песнь 1.</h3>

<p class="MsoNormal" id="n8628"><span style="color:red" id="n8629">Ирмос:</span> Волно́ю морско́ю
/ Скры́вшаго дре́вле / гони́теля мучи́теля – под земле́ю
скры́ша спасе́нных о́троцы; / но мы, я́ко отрокови́цы,
/ Го́сподеви пои́м, / сла́вно бо просла́вися.</p>

<p class="MsoNormal" id="n8630"><span style="color:red" id="n8631">С</span>тра́хом Тебе́ сме́ртная
отверза́ются врата́, / и сокруша́ются вереи́ ве́чныя:
/ честны́м бо Твои́м схожде́нием воста́ша дре́внии мертвецы́,
/ весе́лием пою́ще, Христе́, Воскресе́ние Твое́.</p>

<p class="MsoNormal" id="n8632"><span style="color:red" id="n8633">С</span>уди́щу Пила́тову предсто́ит
хотя́й, беззако́нному суду́, / я́ко осу́жденник, Судия́,
и от руки́ непра́ведныя в лице́ ударя́ется Бог, / Его́же
трепе́щут земна́я и Небе́сная.</p>

<h4 id="n8634">Канон отцев.</h4>

<p class="MsoNormal" id="n8635"><span style="color:red" id="n8636">Аще вне 20-го случится Неделя святых
отец, канон Октоиха воскресен со ирмосом на 4, и Крестовоскресен на 2, и Богородицы
2, и отцем от зде чтется на 6. Такожде и во прочих песнех отцем.</span></p>

<p class="MsoNormal" id="n8637"><span style="color:red" id="n8638">Д</span>несь собо́р Боже́ственных
оте́ц Христо́во Рождество́ предпра́зднует све́тло, / и
пропису́ет сие́ пресла́вная благода́ть: / Авраа́м бо о́браз
зако́на и о́троцы суть.</p>

<p class="MsoNormal" id="n8639"><span style="color:red" id="n8640">Д</span>ре́вле прие́млет Божество́
Еди́но Триипоста́сное свяще́нный Авраа́м, / ны́не же сопресто́льное
Сло́во О́тчее Боже́ственным Ду́хом к де́тем прихо́дит,
/ сла́вно восхваля́емое.</p>

<p class="MsoNormal" id="n8641"><span style="color:red" id="n8642">Ч</span>исло́м и ве́рою Боже́ственныя
Тро́ицы безбо́жие низве́ргше, / в пещи́ де́ти о́бразы
чу́вственными сокрове́нныя Бо́жия та́йны ми́ру прояви́ша.</p>

<p class="MsoNormal" id="n8643"><span style="color:red" id="n8644">А</span>враа́м изба́вися от
руки́ непра́ведныя, / пла́мене же пе́щнаго Боже́ственнии
о́троцы иногда́, / и Дании́л проро́к от звере́й и ро́ва
спасе́ся. / Те́мже ны́не Рождество́ Христо́во предпра́зднуем.</p>

<p class="MsoNormal" id="n8645"><span style="color:red" id="n8646">Богородичен:</span> Обра́дованная,
Безневе́стная Ма́ти, Де́во нетле́нная, блажи́м Тя: / и́бо
от ро́да Авраа́мля и пле́мене Дави́дова процвела́ еси́,
/ Христа́ же родила́ еси́, проро́ки пропове́даннаго пре́жде.</p>

<h4 id="n8647">Канон предпразднства, глас 1.<br id="n8648">
(Аще вне 20-го числа – оставляется.)<br id="n8649">
Песнь 1</h4>

<p class="MsoNormal" id="n8650"><span style="color:red" id="n8651">Ирмос:</span> Христо́с ражда́ется:</p>

<p class="MsoNormal" id="n8652"><span style="color:red" id="n8653">Х</span>риста́, пло́тию младе́нствовавшаго,
/ Христа́, во́лею обнища́вшаго, / Христа́, ви́дима бы́вша,
гряде́т Де́ва в Вифлее́ме ны́не роди́ти, / Не́бо же
и земля́ да ра́дуются.</p>

<p class="MsoNormal" id="n8654"><span style="color:red" id="n8655">Г</span>о́ры и хо́лми, взыгра́йте,
/ проро́цы Богогла́снии, лику́йте, / лю́дие и язы́цы, восплещи́те:
/ всех Спасе́ние и Просвеще́ние близ наста́, / во гра́де Вифлее́мсте
ражда́емое.</p>

<p class="MsoNormal" id="n8656"><span style="color:red" id="n8657">Богородичен:</span> Нищ бога́тый
быва́ет, / обогаща́я и́же зло́бою обнища́вшия, / Челове́к
Бог познава́ется от Де́вы Неискусобра́чныя кроме́ преложе́ния;
/ вси хвала́ми воспое́м Его́, я́ко просла́вися.</p>

<p class="MsoNormal" id="n8658"><span style="color:red" id="n8659">Катавасия:</span> Христо́с ражда́ется
– сла́вите! / Христо́с с Небе́с – сря́щите! / Христо́с
на земли́ – возноси́теся! / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<h3 id="n8660">Песнь 3.</h3>

<p class="MsoNormal" id="n8661"><span style="color:red" id="n8662">Ирмос:</span> Тебе́, на вода́х
/ пове́сившаго всю зе́млю неодержи́мо, / тварь, ви́девши на
ло́бнем ви́сима, / у́жасом мно́гим содрога́шеся, / несть
свят, / ра́зве Тебе́, Го́споди, взыва́ющи.</p>

<p class="MsoNormal" id="n8663"><span style="color:red" id="n8664">В</span>о гро́бе тридне́вствовавый
/ воскреси́л еси́ животво́рным воста́нием уме́ршия от ве́ка,
/ и, осужде́ния разре́шшеся, ве́село ра́довахуся: / се избавле́ние
прише́л еси́, Го́споди, взыва́юще.</p>

<p class="MsoNormal" id="n8665"><span style="color:red" id="n8666">С</span>ла́ва Твоему́ воста́нию,
Спа́се наш, / я́ко нас от а́да, тли и сме́рти изба́вил
еси́, я́ко Всеси́лен, / и, воспева́юще, глаго́лем: / несть
свят, ра́зве Тебе́, Го́споди Человеколю́бче.</p>

<p class="MsoNormal" id="n8667">&nbsp;</p>

<p class="MsoNormal" id="n8668"><span style="color:red" id="n8669">Ин, отцем.</span></p>

<p class="MsoNormal" id="n8670"><span style="color:red" id="n8671">Ю́</span>же по о́бразу сла́ву
и по подо́бию Бо́жию ве́рно соблюда́юще, / злата́го о́браза
пла́мень огне́м духо́вным страда́льчески угаси́ша о́троцы,
пою́ще: / Еди́наго Го́спода зна́ем.</p>

<p class="MsoNormal" id="n8672"><span style="color:red" id="n8673">М</span>у́дростию обложе́ни
и Ду́ха си́лою, о́троцы / мудрецы́ Вавило́нския плене́ннии
посрами́ша и де́рзостне взыва́ху: / несть свят, ра́зве Тебе́,
Го́споди Человеколю́бче.</p>

<p class="MsoNormal" id="n8674"><span style="color:red" id="n8675">Р</span>а́дуется и сликовству́ет
с детьми́ и проро́ки зако́н / и предъигра́ет Госпо́дню
Боже́ственному прише́ствию днесь, / и Авраа́м ра́дуется, я́ко
от се́мене его́ ви́де Го́спода воплоща́ема.</p>

<p class="MsoNormal" id="n8676"><span style="color:red" id="n8677">Богородичен:</span> Зача́тие без
стра́сти, / прия́тие па́че сло́ва про́йде Рождества́
Твоего́, Богоро́дице: / проро́ки бо пропове́данное па́че
естества́ та́инство нам яви́ся, / Сло́во Бо́жие, Сый Бог.</p>

<p class="MsoNormal" id="n8678">&nbsp;</p>

<p class="MsoNormal" id="n8679"><span style="color:red" id="n8680">Ин. Ирмос:</span> Пре́жде век:</p>

<p class="MsoNormal" id="n8681"><span style="color:red" id="n8682">И́</span>же пре́жде век из
Отца́ ро́ждся па́че мы́сли, / из Де́вы напосле́док
воплоти́ся, я́коже весть Сам, / хотя́ челове́чество обнови́ти,
истле́вшее лука́ваго зми́я сове́том.</p>

<p class="MsoNormal" id="n8683"><span style="color:red" id="n8684">И́</span>же в Вы́шних соседя́й
Отцу́ и Ду́ху, / смири́вшееся естество́ челове́ческое ви́дев,
/ Сын Бо́жий Безнача́льный нача́ло прие́млет / и хо́щет
пло́тию роди́тися, я́ко челове́к.</p>

<p class="MsoNormal" id="n8685"><span style="color:red" id="n8686">Богородичен:</span> Святе́йши А́нгел
и всея́ тва́ри / Сове́та Вели́каго ны́не А́нгела без
се́мене ражда́ет пло́тию / на воззва́ние всем, пою́щим
непреста́нно Ему́: / Свят еси́, Го́споди.</p>

<p class="MsoNormal" id="n8687"><span style="color:red" id="n8688">Катавасия:</span> Пре́жде век от
Отца́ рожде́нному нетле́нно Сы́ну / и в после́дняя от Де́вы
/ воплоще́нному безсе́менно, / Христу́ Бо́гу возопии́м:
/ вознесы́й рог наш, / Свят еси́, Го́споди.</p>

<h3 id="n8689">Ипакои, глас 8:</h3>

<p class="MsoNormal" id="n8690"><span style="color:red" id="n8691">А́</span>нгел отроко́в ороси́
пещь, / ны́не же жен плач разреши́, глаго́ля: / Что прино́сите
ми́ра? / Кого́ и́щете во гро́бе? / Воста́ Христо́с
и Бог: / есть бо Жизнь и Спасе́ние ро́да челове́ческаго.</p>

<h3 id="n8692">Песнь 4.</h3>

<p class="MsoNormal" id="n8693"><span style="color:red" id="n8694">Ирмос:</span> На Кресте́ Твое́
Боже́ственное истоща́ние прови́дя, / Авваку́м, ужа́сся,
вопия́ше: / Ты си́льных пресе́кл еси́ держа́ву, Бла́же,
/ приобща́яся су́щим во а́де, / я́ко Всеси́лен.</p>

<p class="MsoNormal" id="n8695"><span style="color:red" id="n8696">В</span>о ад Боже́ственное низше́ствие
Твое́, Христе́ Бо́же, ме́ртвым жизнь яви́ся: / Ты бо врага́
связа́л еси́ держа́ву до́ле, Благи́й, / и Небе́сную
стезю́ челове́ком отве́рзл еси́.</p>

<p class="MsoNormal" id="n8697"><span style="color:red" id="n8698">Н</span>е истле́ во гро́бе
пречи́стое те́ло Изба́вителя лежа́що, / но, я́ко си́лен,
сокруши́ а́довы вереи́ / и воскре́се во сла́ве, Христе́,
тридне́вно.</p>

<p class="MsoNormal" id="n8699">&nbsp;</p>

<p class="MsoNormal" id="n8700"><span style="color:red" id="n8701">Ин, отцем.</span></p>

<p class="MsoNormal" id="n8702"><span style="color:red" id="n8703">О</span>тце́в нача́ток: Авраа́ма,
Исаа́ка и Иа́кова почти́м, / я́ко из тех се́мене возсия́
Христо́с, / вопло́щься из Де́вы, я́ко Всеси́лен.</p>

<p class="MsoNormal" id="n8704"><span style="color:red" id="n8705">П</span>ропису́яй бу́дущая
соше́ствию Христо́ву Дании́л / зве́ри, я́ко о́вцы,
показа всем я́ве: / прови́де бо бу́дущее, я́ко проро́к
Бо́жий.</p>

<p class="MsoNormal" id="n8706"><span style="color:red" id="n8707">Г</span>рехо́вным не привлече́ни
я́дом, / от пла́мене изба́вистеся, де́ти: / зла́та бо чисте́йше
су́ще му́дрии, в пещи́ пре́лести не слия́шася.</p>

<p class="MsoNormal" id="n8708"><span style="color:red" id="n8709">Богородичен:</span> Велегла́сно
пропове́дуется ожида́ние язы́ков / и спасе́ние ми́ра па́че
естества́ Рождество́ Твое́, Пречи́стая, Честна́я, / его́же
пое́т оте́ческая па́мять днесь.</p>

<p class="MsoNormal" id="n8710">&nbsp;</p>

<p class="MsoNormal" id="n8711"><span style="color:red" id="n8712">Ин. Ирмос:</span> Жезл из ко́рене:</p>

<p class="MsoNormal" id="n8713"><span style="color:red" id="n8714">Ж</span>езл из ко́рене Иессе́ова,
Де́во, прозябла́ еси́, / цвет процве́тшая неувяда́емый,
всех Соде́теля, / зе́млю цвета́ми всю я́ко Бо́га украша́ющаго,
вопию́щую Ему́: / сла́ва си́ле Твое́й, Го́споди.</p>

<p class="MsoNormal" id="n8715"><span style="color:red" id="n8716">С</span>не́дию мя окра́дена
лука́вою / и ра́зумом попо́лзшася и уподо́бльшася безслове́сным,
Сло́ве Бо́жий, прише́л еси́, назида́я, / Младе́нец
быв и во я́слех безслове́сных возле́г: / сла́ва си́ле Твое́й,
Го́споди.</p>

<p class="MsoNormal" id="n8717"><span style="color:red" id="n8718">Богородичен:</span> Из горы́ приосене́нныя,
Иису́се, Де́вы, Тя, воплоще́ннаго, Авваку́м прови́де,
/ го́ры злы́я и хо́лмы сокруша́ющаго / и исчезнове́нию
предаю́ща возноше́ния лука́ваго и де́монская возвыше́ния.</p>

<p class="MsoNormal" id="n8719"><span style="color:red" id="n8720">Катавасия:</span> Жезл из ко́рене
Иессе́ова / и цвет от него́, Христе́, / от Де́вы прозя́бл
еси́, / из горы́, Хва́льный, приосене́нныя ча́щи / прише́л
еси́, вопло́щся / от Неискусому́жныя, Невеще́ственный и Бо́же.
/ Сла́ва си́ле Твое́й, Го́споди.</p>

<h3 id="n8721">Песнь 5.</h3>

<p class="MsoNormal" id="n8722"><span style="color:red" id="n8723">Ирмос:</span> Богоявле́ния Твоего́,
Христе́, / к нам ми́лостивно бы́вшаго, / Иса́иа, Свет ви́дев
Невече́рний, / из но́щи у́треневав, взыва́ше: / воскре́снут
ме́ртвии, / и воста́нут су́щии во гробе́х, / и вси земноро́днии
возра́дуются.</p>

<p class="MsoNormal" id="n8724"><span style="color:red" id="n8725">Б</span>листа́яйся, ра́дость
вообража́я я́вственне, А́нгел, / во гро́бе светлоно́сец
показу́ется, / жена́м пропове́дая воста́ние, / и, оста́вльше
плач, ра́довахуся Христу́ воскре́сшу, / от Него́же и непреста́нну
ра́дость прия́ша.</p>

<p class="MsoNormal" id="n8726"><span style="color:red" id="n8727">З</span>а милосе́рдие Благи́й,
И́же по нам прие́м зрак, / во́лею на Кресте́ пригвозди́лся
еси́ мене́ ра́ди, / пе́рвее отве́ргша святу́ю Твою́
за́поведь сне́ди ра́ди в раи́, / и умира́еши человеколе́пно,
живо́т подая́ мне.</p>

<p class="MsoNormal" id="n8728">&nbsp;</p>

<p class="MsoNormal" id="n8729"><span style="color:red" id="n8730">Ин, отцем.</span></p>

<p class="MsoNormal" id="n8731"><span style="color:red" id="n8732">О</span>тце́в нача́ток, я́ко
началовожда́ зако́на и благода́ти, / от ро́да Авраа́мля
днесь Дании́ла Боже́ственнаго почти́м: / я́ко проро́к бо
Бо́жий предвозвести́ Христа́ от Де́вы / и Сего́ предусрета́ет
Боже́ственное рожде́ние.</p>

<p class="MsoNormal" id="n8733"><span style="color:red" id="n8734">П</span>рописа́вше я́сно к
нам Госпо́дне прише́ствие А́нгеловым соше́ствием, / угаси́ша
Авраа́мстии о́троцы пещь / и, тучеро́сен огнь соде́лавше, /
в сем ве́рою о́браза злата́го сла́ву изнури́ша.</p>

<p class="MsoNormal" id="n8735"><span style="color:red" id="n8736">З</span>агради́ уста́ звере́й
Дании́л в ро́ве Ду́хом, / о́гненную же кре́пость угаси́ша
Авраа́мстии о́троцы благода́тию / и, спа́сшеся си́и от
тли, предвозвеща́ют Христа́ из Де́вы, / моля́ще я́ко Изба́вителя
спасе́ния на́шего.</p>

<p class="MsoNormal" id="n8737"><span style="color:red" id="n8738">Богородичен:</span> Боже́ственным
Ду́хом явля́я от нас безстра́стно Твое́ прия́тие, Иса́иа
вопия́ше, Го́споди, / бо́дрствуя зако́ном благода́ти:
/ от ро́да у́бо Авраа́мля, от пле́мене же Иу́дова по пло́ти
Де́ва, / без се́мене, гряде́т ражда́ющи.</p>

<p class="MsoNormal" id="n8739">&nbsp;</p>

<p class="MsoNormal" id="n8740"><span style="color:red" id="n8741">Ин. Ирмос:</span> Бог Сый ми́ра:</p>

<p class="MsoNormal" id="n8742"><span style="color:red" id="n8743">Е</span>стество́м Влады́ка,
в рабе́х соверше́нне, / Сын Бо́жий всесоверше́нный / благоволи́л
за милосе́рдие зва́тися и Сын Челове́ческий Всеще́дрый. / Те́мже
в верте́пе во́лею обнища́в, гряде́ши роди́тися, Пребла́же.</p>

<p class="MsoNormal" id="n8744"><span style="color:red" id="n8745">Н</span>евмести́мый естество́м,
Христе́ Царю́, / ка́ко ма́лый Тя прии́мет верте́п?
/ Ка́ко я́сли возмо́гут Тя вмести́ти, / нас ра́ди от Ма́тере
Неискусому́жныя пло́тию приходя́ща во Своя́? / Я́ко да
устра́ншияся спасе́ши, Го́споди?</p>

<p class="MsoNormal" id="n8746"><span style="color:red" id="n8747">Богородичен:</span> А́гница Па́стыря
прии́де роди́ти, / гото́вися, святы́й верте́пе, / па́стырие,
спеши́те, Па́стыря и А́гнца ро́ждшагося ви́дети, / волсви́,
с да́ры угото́витеся, / Сему́ я́ко Царю́ поклони́тися
пло́тию.</p>

<p class="MsoNormal" id="n8748"><span style="color:red" id="n8749">Катавасия:</span> Бог Сый ми́ра,
Оте́ц щедро́т, / Вели́каго Сове́та Твоего́ А́нгела,
/ мир подава́юща, посла́л еси́ нам; / тем, Богоразу́мия к све́ту
наста́вльшеся, / от но́щи у́тренююще, / славосло́вим Тя, Человеколю́бче.</p>

<h3 id="n8750">Песнь 6.</h3>

<p class="MsoNormal" id="n8751"><span style="color:red" id="n8752">Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
Многоми́лостиве.</p>

<p class="MsoNormal" id="n8753"><span style="color:red" id="n8754">С</span>ме́рти умерщвле́ние
и а́да, Бла́же, соде́лал еси́ разруше́ние / тридне́вным
погребе́нием Твои́м, / жизнь же источи́л еси́, боголе́пно
воскре́с, су́щим в ми́ре, / Иису́се благи́й. <span style="color:red" id="n8755">(2)</span></p>

<p class="MsoNormal" id="n8756">&nbsp;</p>

<p class="MsoNormal" id="n8757"><span style="color:red" id="n8758">Ин, отцем.</span></p>

<p class="MsoNormal" id="n8759"><span style="color:red" id="n8760">Н</span>рав страннолюби́в, ве́ра
же высока́ Авраа́ма, су́ща пра́отца; / те́мже, Боже́ственное
та́инство обра́зне прие́м, ра́довашеся, / пред Христо́м
же теки́й ны́не весели́тся.</p>

<p class="MsoNormal" id="n8761"><span style="color:red" id="n8762">Т</span>варь повину́ ны́не
ве́ра отроко́м да́ром Зижди́теля: / огнь бо всея́дец и
безсту́дный устыде́ся / чту́щих огня́ де́лателя, Иису́са
Христа́.</p>

<p class="MsoNormal" id="n8763"><span style="color:red" id="n8764">М</span>и́ра свире́пство прише́ствием
Христо́вым сочисля́тися изъяви́, / к ми́ру глубо́кому боголе́пно,
загради́в уста́ львов, / Дании́л проро́к в ро́ве иногда́.</p>

<p class="MsoNormal" id="n8765"><span style="color:red" id="n8766">Богородичен:</span> Из ложе́сн родила́
еси́ де́вственных Христа́, Марие́, Ма́ти безму́жная,
/ Его́же проро́цы ви́девше духо́вне, / Того предликовству́ют
ны́не отцы́ рожде́ственная.</p>

<p class="MsoNormal" id="n8767">&nbsp;</p>

<p class="MsoNormal" id="n8768"><span style="color:red" id="n8769">Ин. Ирмос:</span> Из утро́бы Ио́ну:</p>

<p class="MsoNormal" id="n8770"><span style="color:red" id="n8771">Н</span>о́вое Не́бо су́щи,
Влады́чице, из утро́бы Твоея́, я́ко из о́блака, / Христа́,
сла́вы со́лнца, возсия́ти гряде́ши в верте́пе пло́тию,
/ я́ко хотя́ща сия́ньми Свои́ми све́тло вся земна́я
исполне́ния озари́ти за милосе́рдие безме́рное.</p>

<p class="MsoNormal" id="n8772"><span style="color:red" id="n8773">В</span>и́дел еси́ на́шу
боле́знь и озлобле́ние, Ще́дрый Христе́, / и не пре́зрил
еси́ нас, но истощи́л еси́ Тебе́ Сама́го, не отступи́в
Роди́теля, / и всели́лся еси́ во утро́бу Неискусобра́чную,
/ я́же неболе́зненно роди́ти Тя пло́тию в верте́пе предгряде́т.</p>

<p class="MsoNormal" id="n8774"><span style="color:red" id="n8775">Богородичен:</span> Го́ры и хо́лми,
поля́ и де́бри, / лю́дие и коле́на, язы́цы и вся́кое
дыха́ние, воскли́кните, / весе́лия Боже́ственнаго исполня́еми:
/ прии́де и приспе́ всех избавле́ние, Сло́во Бо́жие Безле́тное,
/ под ле́том за милосе́рдие бы́вшее.</p>

<p class="MsoNormal" id="n8776"><span style="color:red" id="n8777">Катавасия:</span> Из утро́бы Ио́ну
младе́нца изблева́ морски́й зверь, / якова́ прия́т; / в
Де́ву же все́льшееся Сло́во / и плоть прие́мшее про́йде,
сохра́ншее нетле́нну. / Его́же бо не пострада́ истле́ния,
/ Ро́ждшую сохрани́ неврежде́нну.</p>

<h3 id="n8778">Аще вне 20-го числа,<br id="n8779">
кондак отцев, глас 6:</h3>

<p class="MsoNormal" id="n8780"><span style="color:red" id="n8781">Р</span>укопи́саннаго о́браза
не поче́тше, / но Неопи́санным Существо́м защити́вшеся, треблаже́ннии,
/ в по́двизе огня́ просла́вистеся; / среде́ же пла́мене
нестерпи́маго стоя́ще, Бо́га призва́сте: / ускори́, о Ще́дрый!
/ И потщи́ся, я́ко ми́лостив, в по́мощь на́шу, / я́ко
мо́жеши хотя́й.</p>

<p class="MsoNormal" id="n8782"><span style="color:red" id="n8783">Икос: </span>Простри́ Твою́
ру́ку, / е́юже дре́вле прия́ша искуше́ние еги́птяне
борю́щии и евре́и бори́мии, / не оста́ви нас, да не пожре́т
нас смерть, жа́ждущая нас, / и сатана́, ненави́дяй нас; / но прибли́жися
нам и пощади́ ду́ши на́ша, / я́коже пощади́л еси́
иногда́ о́троки Твоя́, су́щия в Вавило́не, / непреста́нно
сла́вящия Тя, / и вве́рженныя Те́бе ра́ди в пещь, и от сея́
вопию́щия Ти: / ускори́, Ще́дрый, и потщи́ся, я́ко ми́лостив,
на по́мощь на́шу, / я́ко мо́жеши хотя́й.</p>

<h4 id="n8784">Аще же внутрь предпразднства,<br id="n8785">
кондак, глас 1.<br id="n8786">
Подобен: Лик а́нгельский:</h4>

<p class="MsoNormal" id="n8787"><span style="color:red" id="n8788">В</span>есели́ся, Вифлее́ме,
Евфра́фо, гото́вися: / се бо А́гница, Па́стыря вели́каго
во утро́бе нося́щи, е́же роди́ти тщи́тся, / Его́же
зря́ще, Богоно́снии отцы́ веселя́тся, / с па́стырьми пою́ще
Де́ву доя́щую.</p>

<p class="MsoNormal" id="n8789"><span style="color:red" id="n8790">Икос:</span> Твоего́ Рождества́,
Де́во, све́тлость зря́ще сия́ющую, / Авраа́м Боголюби́вый,
Исаа́к приснопа́мятный, / Иа́ков и весь Богосо́бранный лик святы́х
ра́дуется / и тварь приведо́ша к Твоему́ сре́тению ра́достными
рече́нии: / ра́дости бо Хода́таица всем яви́лася еси́,
/ во утро́бе заче́ншая иногда́ в Вавило́не Ви́деннаго,
/ и о́троки, в пещь непра́ведне вве́рженныя, неопа́льны Соблю́дшаго,
/ и Тя Показа́вшаго па́че вся́каго ра́зума. / Тем и воспева́ют
Зри́маго в рука́х Ю́ницы, / пою́ще Де́ву доя́щую.</p>

<h3 id="n8791">Песнь 7.</h3>

<p class="MsoNormal" id="n8792"><span style="color:red" id="n8793">Ирмос:</span> Неизрече́нное чу́до:
/ в пещи́ Изба́вивый преподо́бныя о́троки из пла́мене
/ во Гро́бе мертв, бездыха́нен полага́ется / во спасе́ние нас,
пою́щих: / Изба́вителю Бо́же, благослове́н еси́.</p>

<p class="MsoNormal" id="n8794"><span style="color:red" id="n8795">О</span>, стра́ннаго чудесе́!
/ В Вы́шних седя́й на Престо́ле Госпо́дь, / То́йже прия́тием
пло́ти смерть претерпе́, / но воскре́се Божества́ кре́постию,
/ совоскреси́в ме́ртвыя су́щия от ве́ка.</p>

<p class="MsoNormal" id="n8796"><span style="color:red" id="n8797">Т</span>ы сме́ртную кре́пость
сотрясе́ и воскре́се, / воста́ние дая́ Тебе́ вои́стинну
Го́спода сла́вящим / и Правосла́вною ве́рою Тебе́ вопию́щим:
/ Изба́вителю Бо́же, благослове́н еси́.</p>

<p class="MsoNormal" id="n8798">&nbsp;</p>

<p class="MsoNormal" id="n8799"><span style="color:red" id="n8800">Ин, отцем.</span></p>

<p class="MsoNormal" id="n8801"><span style="color:red" id="n8802">Х</span>риста́ роди́в по пло́ти,
ве́рою, / родонача́льниче о́тче Авраа́ме, яви́лся еси́
язы́ков ду́хом оте́ц я́ве / во спасе́ние нас, пою́щих:
/ Изба́вителю Бо́же, благослове́н еси́.</p>

<p class="MsoNormal" id="n8803"><span style="color:red" id="n8804">Б</span>езду́шнаго шу́ма, вотще́
восклица́ющаго, / одушевле́нных посрами́ песнь: / пещь бо, огне́м
горя́щую, телесы́ попира́юще, / о́троцы невре́дно Изба́вителю
пою́т: / Бо́же, благослове́н еси́.</p>

<p class="MsoNormal" id="n8805"><span style="color:red" id="n8806">В</span>иде́нием воззре́в духо́вным,
проро́к дре́вле Дании́л / Христо́во яви́ второ́е прише́ствие
/ и я́же в нем стра́шная предвозвеща́ет, вопия́: / Изба́вителю
Бо́же, благослове́н еси́.</p>

<p class="MsoNormal" id="n8807"><span style="color:red" id="n8808">Богородичен:</span> Стра́нное чу́до,
во проро́цех повеству́емое и отце́м дре́вле явле́нно:
/ Де́ва Чи́стая, роди́ти хотя́щи, прии́де на спасе́ние
нас, песнопою́щих: / Изба́вителю Бо́же, благослове́н еси́.</p>

<p class="MsoNormal" id="n8809">&nbsp;</p>

<p class="MsoNormal" id="n8810"><span style="color:red" id="n8811">Ин. Ирмос:</span> О́троцы, благоче́стию:</p>

<p class="MsoNormal" id="n8812"><span style="color:red" id="n8813">Л</span>оза́ Боже́ственная,
нетле́нный грозд узре́ливши, / ближа́щися, и́дет роди́ти
весе́лия вино́ точа́щаго / и напоя́ющаго нас, Ему́ вопию́щих:
/ отце́в на́ших Бо́же, благослове́н еси́.</p>

<p class="MsoNormal" id="n8814"><span style="color:red" id="n8815">Б</span>оже́ственная Мирополо́жница,
благово́нное Ми́ро внутрь нося́щи, / в верте́пе Вифлее́мли
истощи́ти сие́ гряде́т, / благово́ния та́инственнаго исполня́ющее
пою́щия: / отце́в Бо́же, благослове́н еси́.</p>

<p class="MsoNormal" id="n8816"><span style="color:red" id="n8817">Богородичен:</span> Клеща́, ю́же
Иса́иа проро́к дре́вле ви́де, / Боже́ственный угль, Христа́,
во чре́ве прихо́дит иму́щи, / вся́ку вещь грехо́вную попаля́ющий,
/ ве́рных же ду́ши просвеща́ющий.</p>

<p class="MsoNormal" id="n8818"><span style="color:red" id="n8819">Катавасия:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреде́ пла́мене стоя́ще,
поя́ху: / отце́в Бо́же, благослове́н еси́.</p>

<h3 id="n8820">Песнь 8.</h3>

<p class="MsoNormal" id="n8821"><span style="color:red" id="n8822">Ирмос:</span> Ужасни́ся, боя́йся,
Не́бо, / и да подви́жатся основа́ния земли́: / се бо в мертвеце́х
вменя́ется в Вы́шних Живы́й / и во Гроб мал странноприе́млется.
/ Его́же, о́троцы, благослови́те, / свяще́нницы, воспо́йте,
/ лю́дие, превозноси́те во вся ве́ки.</p>

<p class="MsoNormal" id="n8823"><span style="color:red" id="n8824">О</span>, неизрече́ннаго Твоего́,
Христе́, снизхожде́ния нас ра́ди смире́нных! / Се бо сме́рти
вкуси́в, Бог безсме́ртен Сый, / во Гро́бе я́ко Челове́к
положи́лся еси́, / но воскре́сл еси́, Сло́ве, совоскреси́в
до́льняя, / Тебе́ превознося́щия во вся ве́ки.</p>

<p class="MsoNormal" id="n8825"><span style="color:red" id="n8826">У</span>жасе́ся всяк слух, / ка́ко
Вы́шний во́лею прии́де на зе́млю / а́дову кре́пость
разори́ти Кресто́м и погребе́нием / и вся совозста́ви взыва́ти:
/ о́троцы, благослови́те, свяще́нницы, воспо́йте, / лю́дие,
превозноси́те во вся ве́ки.</p>

<p class="MsoNormal" id="n8827">&nbsp;</p>

<p class="MsoNormal" id="n8828"><span style="color:red" id="n8829">Ин, отцем.</span></p>

<p class="MsoNormal" id="n8830"><span style="color:red" id="n8831">Т</span>вое́ заколе́ние предъизобразу́я,
Авраа́м, Христе́, / его́же роди́ сы́на, на горе́ повину́яся
Тебе́, Влады́ко, / я́коже овча́, взы́де пожре́ти хотя́й
ве́рою; / но возврати́ся, ра́дуяся, с ним, / и сла́вя, и превознося́
Тя, Изба́вителя ми́ра.</p>

<p class="MsoNormal" id="n8832"><span style="color:red" id="n8833">П</span>ла́менем неутружде́нным,
Христе́, облече́ну Ти, я́ко ри́зою Боже́ственною, / огнь
святы́х о́трок Твои́х угаси́ зело́, / и роса́ Твои́м
низхожде́нием пою́щим шумя́ше: / свяще́нницы, по́йте и
превозноси́те Его́ во ве́ки.</p>

<p class="MsoNormal" id="n8834"><span style="color:red" id="n8835">Д</span>ае́тся львом в снедь судо́м
непра́ведным проро́к Дании́л, / но имя́ше повеле́нием воздержа́ния
спо́стники благоче́стно зве́ри во глубине́ ро́вища. / Того́
моли́твами, Авраа́ма же и отроко́в / спаси́ в ми́ре, Христе́,
пою́щия Тя.</p>

<p class="MsoNormal" id="n8836"><span style="color:red" id="n8837">Богородичен:</span> Его́же провозвести́ша
ве́рно проро́честии гла́си, / Иису́са Емману́ила, в челове́честе
о́бразе гряду́ща, / Бо́жия и О́тча Сы́на же и Собезнача́льное
Сло́во, / от Ду́ха Свята́го Де́ва Мари́я ражда́ет
неискусому́жно в Вифлее́ме гра́де.</p>

<p class="MsoNormal" id="n8838">&nbsp;</p>

<p class="MsoNormal" id="n8839"><span style="color:red" id="n8840">Ин. Ирмос:</span> Чу́да преесте́ственнаго:</p>

<p class="MsoNormal" id="n8841"><span style="color:red" id="n8842">С</span>ла́ва в Вы́шних Бо́гу,
со А́нгелы возопии́м в весе́лии: / Спас ражда́ется, Влады́ка
прихо́дит, Его́же звезда́ показу́ет, / волсви́ тща́тся
Его́ в я́слех ви́дети; / да благослови́т тварь вся Го́спода
/ и превозно́сит во вся ве́ки.</p>

<p class="MsoNormal" id="n8843"><span style="color:red" id="n8844">С</span> рабы́ написа́лся еси́
во́льно, Влады́ко, ке́сареву повину́яся зако́ну, / я́ко
да челове́чество от рабо́ты лука́ваго, Бо́же, свободи́ши,
Многоми́лостиве. / Те́мже, ра́дующеся, воспева́ем: / да благослови́т
тварь вся Го́спода / и превозно́сит во вся ве́ки.</p>

<p class="MsoNormal" id="n8845"><span style="color:red" id="n8846">Богородичен:</span> Младе́нца но́ва
ношу́ Тя, Безнача́льне Сло́ве, / иску́са же му́жеска отню́д
не позна́х, / Де́ва глаго́лаше, недоумева́ющися. / Кого́
на земли́ возъимену́ю Твоего́ Отца́? – не вем. / Те́мже
со все́ми воспева́ю Ти: / да благослови́т тварь вся Го́спода
/ и превозно́сит во вся ве́ки.</p>

<p class="MsoNormal" id="n8847"><span style="color:red" id="n8848">Катавасия:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ Де́вы, /
в Ню́же вни́де утро́бу. / Тем, воспева́юще, воспое́м: /
да благослови́т тварь вся Го́спода / и превозно́сит во вся ве́ки.</p>

<h3 id="n8849">Песнь 9.</h3>

<p class="MsoNormal" id="n8850"><span style="color:red" id="n8851">Ирмос:</span> Не рыда́й Мене́,
Ма́ти, / зря́щи во Гро́бе, / Его́же во чре́ве без се́мене
зачала́ еси́, Сы́на: / воста́ну бо, и просла́влюся, / и
вознесу́ со сла́вою непреста́нно я́ко Бог / ве́рою и любо́вию
Тя велича́ющия.</p>

<p class="MsoNormal" id="n8852"><span style="color:red" id="n8853">Ч</span>то рыда́еши, тва́ре,
на Кресте́ ви́дящи и во гро́бе жи́зни Да́теля, я́ко
зе́млена? / Воста́нет бо обновля́яй Тя све́тло, / тридне́вным
воскресе́нием ад низложи́ / и ме́ртвыя совоздви́г, восхваля́ющия
Его́.</p>

<p class="MsoNormal" id="n8854"><span style="color:red" id="n8855">А́</span>ще и во Гроб низше́л
еси́, я́ко мертв, Жизнода́вче, / но а́дову кре́пость разори́л
еси́, Христе́, / совоздви́гнув ме́ртвыя, я́же пре́жде
пожре́, / и воскресе́ние пода́л еси́, я́ко Бог, / ве́рою
и любо́вию Тя велича́ющим.</p>

<p class="MsoNormal" id="n8856">&nbsp;</p>

<p class="MsoNormal" id="n8857"><span style="color:red" id="n8858">Ин, отцем.</span></p>

<p class="MsoNormal" id="n8859"><span style="color:red" id="n8860">С</span>у́щих пре́жде зако́на
отце́в пра́здник соверша́юще, / от них боголе́пно почти́м
Христа́: / Авраа́м бо, ку́пно и Исаа́к, и Иа́ков, проро́ков
и зако́на яви́шася основа́ние / и благода́ти ве́рою Ду́ха
пропове́дницы.</p>

<p class="MsoNormal" id="n8861"><span style="color:red" id="n8862">О</span>гне́м показа́вый Моисе́ю
в купине́ па́че ума́ богови́дне та́инство Бог, / во огнь
к де́тем низше́д То́йже, / огне́м есте́ственным Божества́
Его́ пе́щный пла́мень ро́су показа́.</p>

<p class="MsoNormal" id="n8863"><span style="color:red" id="n8864">С</span>о Авраа́мом, соше́дшеся,
пресвяти́и де́ти / и Дании́л, ди́вный проро́к Бо́жий,
/ Исаа́к и Иа́ков с Моисе́ем и Ааро́н / Христо́ва пре́жде
Рождества́ ликовству́ют ве́рно, / моля́щеся непреста́нно
во е́же спасти́ся нам.</p>

<p class="MsoNormal" id="n8865"><span style="color:red" id="n8866">Богородичен:</span> Сра́дуется вся
тварь Твоему́ Рождеству́, Де́во: / Еде́ма бо Вифлее́м отве́рзе
нам. / И се дре́ва жи́зни вси наслажда́ющеся ве́рно, вопие́м
приле́жно: / моли́твы на́ша, Влады́чице, испо́лни.</p>

<p class="MsoNormal" id="n8867">&nbsp;</p>

<p class="MsoNormal" id="n8868"><span style="color:red" id="n8869">Ин. Ирмос:</span> Та́инство стра́нное:</p>

<p class="MsoNormal" id="n8870"><span style="color:red" id="n8871">Т</span>а́инства стра́нная,
стра́шная и пресла́вная: / сла́вы Госпо́дь прии́де на зе́млю
/ и в верте́п, обнища́в, вни́де пло́тию, / Ада́ма воззва́ти
ища́ и Е́ву боле́зней изба́вити.</p>

<p class="MsoNormal" id="n8872"><span style="color:red" id="n8873">П</span>елена́ми Твои́ми реши́ши
плени́цы грехопаде́ний, / мно́гою же нището́ю вся обогаща́еши,
Ще́дре: / безслове́сныя зло́бы, поло́жся в я́сли безслове́сных,
челове́ки изменя́еши, / Бо́жий Сло́ве пребезнача́льне.</p>

<p class="MsoNormal" id="n8874"><span style="color:red" id="n8875">Богородичен:</span> Про́поведи проро́ческия
коне́ц прия́ша: / Его́же бо прореко́ша преити́ в сконча́ние
лет, / прии́де и яви́ся, из Чи́стыя Де́вы воплоща́емь,
/ Того́ мы́слию чи́стою прии́мем.</p>

<p class="MsoNormal" id="n8876"><span style="color:red" id="n8877">Катавасия:</span> Та́инство стра́нное
ви́жу и пресла́вное: / Не́бо – верте́п, / престо́л Херуви́мский
– Де́ву, / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<h3 id="n8878">Светилен воскресен.<br id="n8879">
Слава, отцев. Подобен: Ученико́м:</h3>

<p class="MsoNormal" id="n8880"><span style="color:red" id="n8881">П</span>атриа́рхов избра́ннии
и пре́жде зако́на отцы́ ве́рою предвозсия́ша, / Авраа́м,
Исаа́к же и Иа́ков, я́ко свети́льницы: / вси бо проро́цы
и пра́ведницы возсия́ша от них, я́ко свещи́ светови́дныя,
/ и тварь всю луча́ми просвети́ша честна́го проро́чества, /
и приле́жно мо́лятся к Бо́гу о ми́ре.</p>

<p class="MsoNormal" id="n8882"><span style="color:red" id="n8883">И ныне:</span> А́гница нескве́рная,
А́гнца ро́ждшая, Сло́ва Пребезнача́льнаго в после́дняя
времена́, / бя́ше сие́ чу́дно, Ада́мова вну́ка и Дави́дова
по достоя́нию; / Ея́же несказа́нное Рождество́ отце́в мно́жество
предпра́зднствует досто́йно.</p>

<h4 id="n8884">Аще же в 24-й день,<br id="n8885">
воскресен светилен не глаголется, но отцев:</h4>

<p class="MsoNormal" id="n8886"><span style="color:red" id="n8887">О</span>т се́мене вво́дится
Авраа́мля / и Боже́ственнаго Дави́да Богоотца́ Пребезнача́льное
Сло́во, / И́же о́троки равночи́сленныя пе́рвее Тро́ице
/ чу́дно А́нгела сше́ствием из пла́мене спасы́й / и рыда́ние
в ра́дость преложи́вый жен.</p>

<p class="MsoNormal" id="n8888"><span style="color:red" id="n8889">Слава:</span> Патриа́рхов избра́ннии
и пре́жде зако́на отцы́ ве́рою предвозсия́ша, / Авраа́м,
Исаа́к же и Иа́ков, я́ко свети́льницы: / вси бо проро́цы
и пра́ведницы возсия́ша от них, я́ко свещи́ светови́дныя,
/ и тварь всю луча́ми просвети́ша честна́го проро́чества, /
и приле́жно мо́лятся к Бо́гу о ми́ре.</p>

<p class="MsoNormal" id="n8890"><span style="color:red" id="n8891">И ныне:</span> Весели́ся, Вифлее́ме,
и ты, Евфра́фо гото́вися: / Богоро́дица бо прихо́дит в верте́пе
и я́слех роди́ти Бо́га неизрече́нно. / О, стра́шнаго та́инства!
/ Его́же ны́не Боже́ственное Рождество́ Авраа́м, Исаа́к
же и Иа́ков, / патриа́рси вси и проро́цы све́тло предпра́зднуют
/ и челове́цы со А́нгелы.</p>

<h3 id="n8892">На хвалитех стихиры воскресны 4, и отцев 4.<br id="n8893">
Стихиры отцев, глас 5.<br id="n8894">
Подобен: Ра́дуйся, по́стников:</h3>

<p class="MsoNormal" id="n8895"><span style="color:red" id="n8896">В</span>озвы́си твой глас и́стинно,
/ Сио́не, Боже́ственный гра́де, / и пропове́ждь отце́в
Боже́ственную па́мять, / со Авраа́мом Исаа́ка и Иа́кова
почита́ющи присносла́внаго, / се со Иу́дою и Леви́ем велича́ем
Моисе́я вели́каго и Ааро́на чу́днаго / и почита́ем с Дави́дом
Иису́са и Самуи́ла вси. / Предпра́зднству Христо́ву Боже́ственную
похвалу́ / пе́сньми Боже́ственными пле́щуще, / я́же от
Него́ благода́ть улучи́ти про́сим / и ми́ру дарова́ти
ве́лию ми́лость. <span style="color:red" id="n8897">(2)</span></p>

<p class="MsoNormal" id="n8898"><span style="color:red" id="n8899">Стих: </span><b id="n8900">Благослове́н еси́,
Го́споди Бо́же оте́ц на́ших, / и хва́льно и просла́влено
И́мя Твое́ во ве́ки.</b></p>

<p class="MsoNormal" id="n8901"><span style="color:red" id="n8902">Г</span>ряди́, на о́гненную
иногда́ возсе́дый, Илие́, Боже́ственную колесни́цу, / и
Богому́дре Елиссе́е со Езеки́ею во еди́но, / Оси́е, ку́пно
сра́дуйтеся, / честна́я же двоенадеся́тице проро́ков Богодохнове́нная,
/ Рождеству́ Христо́ву сликовству́йте / и в пе́снех, вси пра́веднии,
воспо́йте, / о́троцы всеблаже́ннии, / росо́ю Ду́ха угаси́вшии
пла́мень пе́щный, / о нас моли́те Христа́ / низпосла́ти
душа́м на́шим ве́лию ми́лость.</p>

<p class="MsoNormal" id="n8903"><span style="color:red" id="n8904">Стих:</span> <b id="n8905">Я́ко пра́ведн
еси́ о всех, / я́же сотвори́л еси́ нам.</b></p>

<p class="MsoNormal" id="n8906"><span style="color:red" id="n8907">Я</span>ви́ся, Я́же от ве́ка
на земли́ / пропове́даемая проро́ки в веща́ниих, Де́ва
Богоро́дица, / Ю́же патриа́рси му́дрии и пра́ведных собо́ри
возвеща́ют, / с ни́ми же сликовству́ет и жен благоле́пие: /
Са́рра, Реве́кка, Рахи́ль, и А́нна же, / и сла́вная Мариа́м
Моисе́ева ку́пно. / С си́ми сра́дуются и ми́ра концы́,
/ вся тварь почита́ет, / я́ко Зижди́тель всех и Бог прихо́дит
пло́тию роди́тися / и дарова́ти нам ве́лию ми́лость.</p>

<p class="MsoNormal" id="n8908"><span style="color:red" id="n8909">Слава, глас 8: </span>Зако́нных
уче́ний сосло́вие / во пло́ти явля́ет Христо́во Боже́ственное
Рождество́, / пре́жде зако́на благода́ть благовеству́ющия,
/ я́ко па́че зако́на в ве́ре су́щия; / те́мже, тле́ния
измене́нию су́щу хода́тайственно, / во а́де держи́мым душа́м
предпропове́даху воскресе́ния ра́ди: / Го́споди, сла́ва
Тебе́.</p>

<h4 id="n8910">Ины стихиры, егда не поется воскресно, глас 4.<br id="n8911">
Подобен: Зва́нный свы́ше:</h4>

<p class="MsoNormal" id="n8912"><span style="color:red" id="n8913">И</span>са́ии глас исполня́ется:
/ се бо Де́ва Необъя́тнаго, / опису́емаго пло́тию, / во утро́бе
но́сит / и пресла́вно роди́ти прихо́дит. / Богоприя́тный
верте́пе, украси́ся, / Вифлее́ме, угото́вися: / Царь бо тя изво́ли
во оби́телище. / Приими́те, я́сли, / повива́ема Младе́нца
Христа́, / хотя́ща реши́ти плени́цы согреше́ний челове́ков
бла́гостию.</p>

<p class="MsoNormal" id="n8914"><span style="color:red" id="n8915">Н</span>аписа́вся с рабы́ Влады́ка,
/ прегреше́ний рукописа́ние раздра́ти хотя́ / и написа́ти
вся в кни́зе живу́щих, / умерщвле́нныя украде́нием зми́я.
/ Де́ва же но́сит Тя, вся нося́щаго, / пло́тию ме́ртвенною
обложе́на / и всели́тися в ма́лый верте́п благоволи́вшаго.
/ Его́же, ро́ждшася, / чи́ни Го́рнии А́нгельстии восхвали́ша
с Боже́ственными па́стыри, / дивя́щеся держа́ве Твое́й.</p>

<p class="MsoNormal" id="n8916"><span style="color:red" id="n8917">С</span>ве́тлый же и одушевле́нный
о́блак, / дождь нося́щи Небе́сный, / сей на зе́млю ны́не
предгряде́т пролия́ти, / я́ко да напои́т земли́ лице́.
/ Весна́ благода́ти, / мы́сленная ла́стовица, / внутрь во утро́бе
держа́щи, / неизглаго́ланным сло́вом ражда́ет, / зи́му
безбо́жную разоря́ющи, / пала́та, чи́стая и нескве́рная,
/ Царя́ в верте́п / привноша́ет воплоща́емаго.</p>

<p class="MsoNormal" id="n8918"><span style="color:red" id="n8919">Слава, глас 8: </span>Зако́нных
уче́ний сосло́вие / во пло́ти явля́ет Христо́во Боже́ственное
Рождество́, / пре́жде зако́на благода́ть благовеству́ющия,
/ я́ко па́че зако́на в ве́ре су́щия; / те́мже, тле́ния
измене́нию су́щу хода́тайственно, / во а́де держи́мым душа́м
предпропове́даху воскресе́ния ра́ди: / Го́споди, сла́ва
Тебе́.</p>

<p class="MsoNormal" id="n8920"><span style="color:red" id="n8921">И ныне:</span> Преблагослове́нна
еси́:</p>

<p class="MsoNormal" id="n8922"><span style="color:red" id="n8923">Славословие великое. По трисвятом: тропарь
воскресен, ектении и отпуст. Стихиру же Евангельскую поем в притворе, и час 1, и
совершенный отпуст.</span></p>

<p class="MsoNormal" id="n8924">&nbsp;</p>

<h2 id="n8925"><a name="_НА_ЛИТУРГИИ_12" id="n8926"></a>НА ЛИТУРГИИ</h2>

<p class="MsoNormal" id="n8927"><span style="color:red" id="n8928">Блаженны гласа на 6 и отцев, песнь 3-я
на 4.</span></p>

<h3 id="n8929">По входе тропарь воскресен<br id="n8930">
и аще вне 20-го числа,<br id="n8931">
тропарь предпразднства, глас 4</h3>

<p class="MsoNormal" id="n8932"><span style="color:red" id="n8933">Г</span>ото́вися, Вифлее́ме:
/ отве́рзися всем, Еде́ме, / красу́йся, Евфра́фо, / я́ко
дре́во живота́ в верте́пе процвете́ от Де́вы: / рай бо
О́ноя чре́во яви́ся мы́сленный, / в не́мже Боже́ственный
сад, / от него́же я́дше, жи́ви бу́дем, / не я́коже Ада́м
у́мрем. / Христо́с ражда́ется пре́жде па́дший возста́вити
о́браз.</p>

<h4 id="n8934">И отцев тропарь, глас 2:</h4>

<p class="MsoNormal" id="n8935"><span style="color:red" id="n8936">В</span>е́лия ве́ры исправле́ния:
/ во исто́чнице пла́мене, я́ко на воде́ упокое́ния, / святи́и
трие́ о́троцы ра́довахуся, / и проро́к Дании́л львом па́стырь,
я́ко овца́м, явля́шеся. / Тех моли́твами, Христе́ Бо́же,
спаси́ ду́ши на́ша.</p>

<h4 id="n8937">Слава, и ныне, кондак отцев.<br id="n8938">
Аще вне 20-го числа,<br id="n8939">
кондак отцев, глас 6:</h4>

<p class="MsoNormal" id="n8940"><span style="color:red" id="n8941">Р</span>укопи́саннаго о́браза
не поче́тше, / но Неопи́санным Существо́м защити́вшеся, треблаже́ннии,
/ в по́двизе огня́ просла́вистеся; / среде́ же пла́мене
нестерпи́маго стоя́ще, Бо́га призва́сте: / ускори́, о Ще́дрый!
/ И потщи́ся, я́ко ми́лостив, в по́мощь на́шу, / я́ко
мо́жеши хотя́й.</p>

<h4 id="n8942">Аще же внутрь предпразднства,<br id="n8943">
кондак, глас 1.<br id="n8944">
Подобен: Лик а́нгельский:</h4>

<p class="MsoNormal" id="n8945"><span style="color:red" id="n8946">В</span>есели́ся, Вифлее́ме,
Евфра́фо, гото́вися: / се бо А́гница, Па́стыря вели́каго
во утро́бе нося́щи, е́же роди́ти тщи́тся, / Его́же
зря́ще, Богоно́снии отцы́ веселя́тся, / с па́стырьми пою́ще
Де́ву доя́щую.</p>

<h3 id="n8947">Прокимен, глас 4, песнь отцев:</h3>

<p class="MsoNormal" id="n8948"><span style="color:red" id="n8949">Б</span>лагослове́н еси́, Го́споди
Бо́же оте́ц на́ших, / и хва́льно и просла́влено И́мя
Твое́ во ве́ки. <span style="color:red" id="n8950">Стих:</span> Я́ко пра́ведн
еси́ о всех, я́же сотвори́л еси́ нам.</p>

<h3 id="n8951">Апостол ко Евреем, зачало 328.</h3>

<p class="MsoNormal" id="n8952"><span style="color:red" id="n8953">Б</span>ра́тие, ве́рою прии́де
Авраа́м на зе́млю обетова́ния, я́коже на чу́жду, в кро́вы
всели́ся со Исаа́ком и Иа́ковом, снасле́дникома обетова́ния
того́жде. Жда́ше бо основа́ния иму́щаго гра́да, ему́же
худо́жник и соде́тель Бог. Ве́рою приведе́ Авраа́м Исаа́ка
искуша́емь, и единоро́днаго приноша́ше, обетова́ния прие́мый.
К нему́же глаго́лано бысть: я́ко о Исаа́це нарече́т ти
ся се́мя. Помы́слив, я́ко и из ме́ртвых воскреси́ти си́лен
есть Бог, те́мже того́ и в при́тчи прия́т. Ве́рою о гряду́щих
благослови́ Исаа́к Иа́кова и Иса́ва. Ве́рою, Иа́ков
умира́я, коего́ждо сы́на Ио́сифова благослови́, и поклони́ся
на верх жезла́ его́. Ве́рою, Ио́сиф умира́я, о исхожде́нии
сыно́в Изра́илевых па́мятствова, и о косте́х свои́х запове́да.
Ве́рою Моисе́й роди́вся сокрове́н бысть три ме́сяцы от
оте́ц свои́х, зане́ ви́деша красно́ отроча́, и не
убоя́шася повеле́ния царе́ва. И что еще́ глаго́лю? Не доста́нет
бо ми повеству́ющу ле́та о Гедео́не, Вара́це же и Сампсо́не,
и Иеффа́и, о Дави́де же и Самуи́ле, и о (други́х) проро́цех,
и́же ве́рою победи́ша ца́рствия, соде́яша пра́вду,
получи́ша обетова́ния, загради́ша уста́ львов, угаси́ша
си́лу о́гненную, избего́ша о́стрея меча́, возмого́ша
от не́мощи, бы́ша кре́пцы во бране́х, обрати́ша в бе́гство
полки́ чужи́х. Прия́ша жены́ от воскресе́ния ме́ртвыя
своя́, ини́и же избие́ни бы́ша, не прие́мше избавле́ния,
да лу́чшее воскресе́ние улуча́т. Друзи́и же руга́нием и
ра́нами искуше́ние прия́ша, еще́ же и уз и темни́ц. Ка́мением
побие́ни бы́ша, претре́ни бы́ша, искуше́ни бы́ша,
уби́йством меча́ умро́ша, проидо́ша в ми́лотех и в ко́зиях
ко́жах, лише́ни, скорбя́ще, озло́блени. И́хже не бе досто́ин
(весь) мир, в пусты́нях скита́ющеся, и в гора́х, и в верте́пах,
и в про́пастех земны́х. И си́и вси послу́шествани бы́вше
ве́рою, не прия́ша обетова́ния, Бо́гу лу́чшее что о нас
предзре́вшу, да не без нас соверше́нство прии́мут.</p>

<p class="MsoNormal" align="right" style="text-align:right" id="n8954"><span style="font-size:
8.0pt;color:red" id="n8955">Евр 11:9–10; 17–23; 32–40</span></p>

<h3 id="n8956">Аллилуиа, глас 4.</h3>

<p class="MsoNormal" id="n8957"><span style="color:red" id="n8958">Стих:</span> Бо́же, уши́ма
на́шима услы́шахом, и отцы́ на́ши возвести́ша нам. <span style="color:red" id="n8959">Стих:</span> Спасл еси́ нас от стужа́ющих нам, и ненави́дящия
нас посрами́л еси́.</p>

<h3 id="n8960">Евангелие от Матфея, зачало 1.</h3>

<p class="MsoNormal" id="n8961"><span style="color:red" id="n8962">К</span>ни́га родства́ Иису́са
Христа́, Сы́на Дави́дова, Сы́на Авраа́мля. Авраа́м
роди́ Исаа́ка. Исаа́к же роди́ Иа́кова. Иа́ков же
роди́ Иу́ду и бра́тию его́. Иу́да же роди́ Фаре́са
и За́ра от Фама́ры. Фаре́с же роди́ Есро́ма. Есро́м
же роди́ Ара́ма. Ара́м же роди́ Аминада́ва. Аминада́в
же роди́ Наассо́на. Наассо́н же роди́ Салмо́на. Салмо́н
же роди́ Воо́за от Раха́вы. Воо́з же роди́ Ови́да
от Ру́фы. Ови́д же роди́ Иессе́я. Иессе́й же роди́
Дави́да царя́. Дави́д же царь роди́ Соломо́на от Ури́ины.
Соломо́н же роди́ Ровоа́ма. Ровоа́м же роди́ Ави́я.
Ави́я же роди́ А́су. А́са же роди́ Иосафа́та. Иосафа́т
же роди́ Иора́ма. Иора́м же роди́ Ози́ю. Ози́я же
роди́ Иоафа́ма. Иоафа́м же роди́ Аха́за. Аха́з же
роди Езеки́ю. Езеки́я же роди́ Манасси́ю. Манасси́я же
роди́ Амо́на. Амо́н же роди́ Иоси́ю. Иоси́я же роди́
Иехо́нию и бра́тию его́, в преселе́ние Вавило́нское. По
преселе́нии же Вавило́нстем, Иехо́ния роди́ Салафи́иля.
Салафи́иль же роди́ Зорова́веля. Зорова́вель же роди́ Авиу́да.
Авиу́д же роди́ Елиаки́ма. Елиаки́м же роди́ Азо́ра.
Азо́р же роди́ Садо́ка. Садо́к же роди́ Ахи́ма. Ахи́м
же роди́ Елиу́да. Елиу́д же роди́ Елеаза́ра. Елеаза́р
же роди́ Матфа́на. Матфа́н же роди́ Иа́кова. Иа́ков
же роди́ Ио́сифа, му́жа Мари́ина, из Нея́же роди́ся
Иису́с, глаго́лемый Христо́с. Всех же родо́в от Авраа́ма
до Дави́да, ро́дове четырена́десяте, и от Дави́да до преселе́ния
Вавило́нскаго, ро́дове четырена́десяте, и от преселе́ния Вавило́нскаго
до Христа́, ро́дове четырена́десяте. Иису́с Христо́во Рождество́
си́це бе: обруче́нней у́бо бы́вши Ма́тери Его́ Мари́и
Ио́сифови, пре́жде да́же не сни́тися и́ма, обре́теся
иму́щи во чре́ве от Ду́ха Свя́та. Ио́сиф же, муж Ея́,
пра́веден сый и, не хотя́ Ея́ обличи́ти, восхоте́ тай пусти́ти
Ю́. Сия́ же ему́ помы́слившу, се А́нгел Госпо́день
во сне яви́ся ему́, глаго́ля: Ио́сифе, сы́не Дави́дов,
не убо́йся прия́ти Мариа́м, жены́ твоея́: ро́ждшее
бо ся в Ней от Ду́ха есть Свя́та. Роди́т же Сы́на, и нарече́ши
и́мя Ему́ Иису́с. Той бо спасе́т лю́ди Своя́ от грех
их. Сие́ же все бысть, да сбу́дется рече́нное от Го́спода проро́ком,
глаго́лющим: Се́ Де́ва во чре́ве прии́мет и роди́т
Сы́на, и нареку́т и́мя Ему́ Емману́ил, е́же есть сказа́емо,
с на́ми Бог. Воста́в же Ио́сиф от сна, сотвори́, я́коже
повеле́ ему́ А́нгел Госпо́день, и прия́т Жену́ свою́.
И не зна́яше Ея́, до́ндеже роди́ Сы́на Своего́ пе́рвенца,
и нарече́ и́мя Ему́ Иису́с.</p>

<p class="MsoNormal" align="right" style="text-align:right" id="n8963"><span style="font-size:
8.0pt;color:red" id="n8964">Мф 1:1–25</span></p>

<h3 id="n8965">Причастен:</h3>

<p class="MsoNormal" id="n8966"><span style="color:red" id="n8967">Х</span>вали́те Го́спода с
Небе́с, / хвали́те Его́ в Вы́шних. <span style="color:red" id="n8968">Другий:</span>
Ра́дуйтеся, пра́веднии, о Го́споде, / пра́вым подоба́ет
похвала́. / <span style="color:red" id="n8969">А</span>ллилу́иа, <span style="color:red" id="n8970">трижды.</span></p>

<p class="MsoNormal" id="n8971">&nbsp;</p>

<p class="MsoNormal" id="n8972">&nbsp;</p>

<p class="MsoNormal" id="n8973"><a href="#_ОГЛАВЛЕНИЕ" id="n8974"><span style="color:red" id="n8975">В оглавление.</span></a></p>

<p class="MsoNormal" id="n8976">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n8977"><br clear="all" style="page-break-before:always" id="n8978">
</span>

<div class="WordSection18" id="n8979">

<p class="MsoNormal" align="right" style="text-align:right" id="n8980"><span style="color:
red" id="n8981">Месяца декабря в 24-й день<a name="_Ref141015279" id="n8982"></a></span></p>

<h1 id="n8983"><a name="_ПРЕДПРАЗДНСТВО_РОЖДЕСТВА_ХРИСТОВА," id="n8984"></a>ПРЕДПРАЗДНСТВО<br id="n8985">
РОЖДЕСТВА ХРИСТОВА,<br id="n8986">
И ПАМЯТЬ СВЯТЫЯ<br id="n8987">
ПРЕПОДОБНОМУЧЕНЦЫ ЕВГЕНИИ</h1>

<h2 id="n8988"><a name="_НА_ВЕЧЕРНИ" id="n8989"></a>НА ВЕЧЕРНИ</h2>

<h3 id="n8990">На Го́споди, воззва́х:<br id="n8991">
стихиры предпразднства, глас 5.<br id="n8992">
Подобен: Ра́дуйся:</h3>

<p class="MsoNormal" id="n8993"><span style="color:red" id="n8994">Н</span>о́сиши Ада́мов зрак,
/ во о́бразе Бо́жии Сый всесоверше́нный, / и хо́щеши рука́ми
держа́тися, / руко́ю вся содержа́й си́лою Твое́ю, / Чи́стая
Всенепоро́чная провещава́ше глаго́лющи: / ка́ко тя пелена́ми
повию́ я́ко Младе́нца, / ка́ко сосца́ми пита́ю Тя,
вся́ческая пита́ющаго, / ка́ко Твое́й па́че ума́ нищете́
удивлю́ся, / ка́ко Тя Сы́на Моего́ нареку́, Ра́ба
Твоя́ ны́не су́щи? / Пою́, благословлю́ Тя, / подаю́щаго
ми́ру ве́лию ми́лость.</p>

<p class="MsoNormal" id="n8995"><span style="color:red" id="n8996">М</span>ладе́нца, воплоща́ема
из Нея́, / предве́чнаго Бо́га, Всенепоро́чная зря́щи,
/ рука́ми держа́щи, и облобыза́ющи ча́сто, / и ра́дости
исполня́ющися, провещава́ше Ему́: / Бо́же Вы́шний, Царю́
Неви́димый, / ка́ко зрю Тя и разуме́ти та́инства не могу́,
/ безме́рныя нищеты́ Твоея́? / Верте́п бо мале́йший и сей
чу́ждий / внутрь вмеща́ет Тя, ро́ждшагося, / и де́вства не реши́вша,
/ ложесна́ соблю́дшаго, я́ко пре́жде рождества́, / и даю́щаго
ве́лию ми́лость.</p>

<p class="MsoNormal" id="n8997"><span style="color:red" id="n8998">С</span>ия́ ра́бски Чи́стая,
ужа́сно веща́ющи, / услы́шаше волхво́в пред верте́пом,
/ ку́пно предстоя́щих, и к ним рече́: / Кого́ и́щете вы?
/ Я́ко ви́жду бо, от инода́льныя страны́ приидо́сте, /
пе́рсский о́браз и мудрова́ние иму́ще. / Стра́нен исхо́д
и ше́ствие сотвори́сте / и к стра́нствовавшему свы́ше / и стра́нно
в Мя Все́льшемуся, я́ко весть, / со тща́нием приидо́сте Тому́
поклони́тися, / да́рующему ми́ру ве́лию ми́лость.</p>

<h4 id="n8999">Ины стихиры святыя, глас 8.<br id="n9000">
Подобен: О, пресла́вного чудесе́:</h4>

<p class="MsoNormal" id="n9001"><span style="color:red" id="n9002">М</span>и́ра оста́вльши красоту́,
/ души́ благоро́дие, / благоро́дия свы́ше / добро́тами
уясни́ла еси́, / Евге́ние всехва́льная, / о́браза благода́ть
нему́тну житие́м сохра́ньши, / му́ченице непобеди́мая,
/ де́вства забра́ло Богови́дно / и цве́те естества́ всеблагоро́днейший.</p>

<p class="MsoNormal" id="n9003"><span style="color:red" id="n9004">С</span>ло́вом, и житие́м,
и благода́тию, / и терпе́нием души́ украси́вшися, / привела́
еси́ страда́лец во́инства / и дев собо́р от Де́вы Возсия́вшему
/ и свиде́тельства я́ве Отве́рзшему всем вход, / Евге́ние всему́драя,
/ с ни́миже и ны́не Сего́ умоли́ / спасти́ ста́до
твое́.</p>

<p class="MsoNormal" id="n9005"><span style="color:red" id="n9006">П</span>ра́вды Строи́тель
/ тя, я́ко де́ву чи́сту / и я́ко сла́вну му́ченицу,
/ сугу́быми венцы́ благоле́пно украси́, / красе́н черто́г
тебе́ дарова́в, / светоявле́ньми просвеще́нный, / иде́же
все́льшися, / ве́чнующим, неве́сто Христо́ва, / ны́не блаже́нством
я́ве обогати́лася еси́.</p>

<h4 id="n9007">Слава и ныне, предпразднства, глас 2:</h4>

<p class="MsoNormal" id="n9008"><span style="color:red" id="n9009">С</span>е вре́мя прибли́жися
спасе́ния на́шего, / гото́вися, верте́пе, Де́ва приближа́ется
роди́ти; / Вифлее́ме, земле́ Иу́дова, красу́йся и весели́ся,
/ я́ко из тебе́ возсия́ Госпо́дь наш. / Услы́шите, го́ры
и хо́лми, и окре́стныя страны́ Иуде́йския, / я́ко гряде́т
Христо́с, / да спасе́т, его́же созда́, челове́ка, / я́ко
Человеколю́бец.</p>

<h3 id="n9010">На стиховне стихиры предпразднства, глас 1.<br id="n9011">
Подобен: Всехва́льнии му́ченцы:</h3>

<p class="MsoNormal" id="n9012"><span style="color:red" id="n9013">Д</span>а́ры Тебе́ принося́ще,
Сы́не, / ца́рие приидо́ша восто́чнии, / царя́ Тя уве́девше
роди́тися, / лива́н, и сми́рну, и зла́то, / и се́ стоя́т
пред две́рьми. / Сим повели́ ви́дети Тя, Младе́нца, / на руку́
Мое́ю держи́ма, / дре́вняго Ада́ма старе́йша.</p>

<p class="MsoNormal" id="n9014"><span style="color:red" id="n9015">Стих:</span> <b id="n9016">Бог от ю́га прии́дет
/ и Святы́й из горы́ приосене́нныя ча́щи.</b></p>

<p class="MsoNormal" id="n9017"><span style="color:red" id="n9018">П</span>рииди́те, вни́дите
со тща́нием, / Де́ва рече́ дре́вле волхво́м, / и ви́дите
Неви́димаго, / ви́дима я́вльшася и Младе́нца бы́вша. /
Они́ же со усе́рдием внидо́ша, и поклони́шася, / и да́ры
принесо́ша, / проро́чество Боже́ственное испо́лнивше.</p>

<p class="MsoNormal" id="n9019"><span style="color:red" id="n9020">Стих:</span> <b id="n9021">Го́споди, услы́шах
слух Твой и убоя́хся, / Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n9022"><span style="color:red" id="n9023">Н</span>ошу́ Тя я́ко Младе́нца
рука́ми, / вся́ческая нося́щаго, / и удивля́юся, глаго́лаше
Неискусобра́чная: / ка́ко Тя млеко́м воспита́ю, / пита́ющаго
вся, Сы́не Мой и Тво́рче Мой? / Сла́влю Твое́ безме́рное
к челове́ком снизше́ствие, / и́мже спаса́еши мир погиба́ющий.</p>

<h4 id="n9024">Слава, и ныне, предпразднства глас 6:</h4>

<p class="MsoNormal" id="n9025"><span style="color:red" id="n9026">С</span>ио́не, торжеству́й,
/ Иерусали́ме, весели́ся, / гра́де Христа́ Бо́га, / подъими́
Зижди́теля, в верте́пе и я́слех вмеща́емаго, / отве́рзите
мне врата́ / и, вшед в ня, узрю́ я́ко Младе́нца, пелена́ми,
повива́емаго, / дла́нию же содержа́щаго тварь, / Его́ же пою́т
А́нгели непреста́нным гла́сом, / Жизнода́вца Го́спода,
/ спаса́ющаго род наш.</p>

<h3 id="n9027">Тропарь, глас 4:</h3>

<p class="MsoNormal" id="n9028"><span style="color:red" id="n9029">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя рождества́, / и ме́сто ни еди́ноже бе обита́лищу,
/ но, я́коже кра́сная пала́та, / верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.</p>

<h4 id="n9030">Тропарь преподобномученице, глас 4:</h4>

<p class="MsoNormal" id="n9031"><span style="color:red" id="n9032">А́</span>гница Твоя́, Иису́се,
Евге́ния / зове́т ве́лиим гла́сом: / Тебе́, Женише́
мой, люблю́, / и, Тебе́ и́щущи, страда́льчествую, / и сраспина́юся,
и спогреба́юся креще́нию Твоему́, / и стражду́ Тебе́ ра́ди,
/ я́ко да ца́рствую в Тебе́, / и умира́ю за Тя, да и живу́
с Тобо́ю, / но, я́ко же́ртву непоро́чную, приими́ мя с
любо́вию поже́ршуюся Тебе́. / Тоя́ моли́твами, я́ко
ми́лостив, спаси́ ду́ши на́ша.</p>

<h2 id="n9033"><a name="_НА_ПОВЕЧЕРИИ" id="n9034"></a>НА ПОВЕЧЕРИИ</h2>

<p class="MsoNormal" id="n9035"><span style="color:red" id="n9036">Канон, глас 6, егоже краегранесие: </span>Днесь
же суббо́ту пою́ вели́кую.<span style="color:red" id="n9037"> Ирмосы по дважды,
тропари же на 6.</span></p>

<h3 id="n9038">Песнь 1.</h3>

<p class="MsoNormal" id="n9039"><span style="color:red" id="n9040">Ирмос:</span> Волно́ю морско́ю
/ Скры́вшаго дре́вле / гони́теля мучи́теля – / в я́слех
сокрыва́емаго уби́ти и́щет И́род, / но мы с волхвы́ пои́м:
/ Го́сподеви воспои́м, / сла́вно бо просла́вися.</p>

<p class="MsoNormal" id="n9041"><span style="color:red" id="n9042">Г</span>о́споди Бо́же мой,
/ рожде́ственное пе́ние и предпра́зднственную песнь Тебе́ воспою́,
/ рожде́нием Твои́м Боже́ственным, возрожде́ние даю́щему
мне / и к пе́рвому мя благоро́дию возводя́щу.</p>

<p class="MsoNormal" id="n9043"><span style="color:red" id="n9044">Г</span>оре́ Тя на Престо́ле
и до́ле в я́слех преми́рная и земна́я разуме́вше, Спа́се
мой, / дивля́хуся держа́ве Твое́й, / яви́лся еси́ бо па́че
ума́, сугу́б естество́м, Богочелове́к.</p>

<p class="MsoNormal" id="n9045"><span style="color:red" id="n9046">Д</span>а Твоея́ сла́вы вся́ческая
испо́лниши, приклони́в Небеса́, на зе́млю прише́л еси́:
/ я́ко бо на руно́, низше́л еси́ дождь во чре́во де́вственное,
/ из Нея́же ны́не роди́тися сугу́б гряде́ши, / Бог же и
Челове́к.</p>

<p class="MsoNormal" id="n9047"><span style="color:red" id="n9048">Последи же ирмос оба лика вкупе.</span></p>

<h3 id="n9049">Песнь 3.</h3>

<p class="MsoNormal" id="n9050"><span style="color:red" id="n9051">Ирмос:</span> Тебе́, на вода́х
/ пове́сившаго всю зе́млю неодержи́мо, / тварь, ви́девши в верте́пе
ражда́ющася, / ужа́сно содрога́шеся, / несть свят, / па́че Тебе́,
Го́споди, зову́щи.</p>

<p class="MsoNormal" id="n9052"><span style="color:red" id="n9053">О́</span>бразы неизрече́ннаго
Твоего́ воплоще́ния проявля́я, Ще́дре, / умно́жил еси́
виде́ния и проро́чествия вдохну́л еси́, / я́же, ны́не
прише́д, испо́лнил еси́, / пло́тию ражда́яся из Чи́стыя
Отрокови́цы во гра́де Дави́дове.</p>

<p class="MsoNormal" id="n9054"><span style="color:red" id="n9055">П</span>ростре́ земля́ плещи́
своя́ / и прие́млет прие́млющаго Зижди́теля сла́ву от А́нгел,
/ от Небе́с же звезду́, от па́стырей хвале́ние, от волхво́в
же да́ры / и от всего́ ми́ра позна́ние.</p>

<p class="MsoNormal" id="n9056"><span style="color:red" id="n9057">В</span>олхва́, звездоче́тца
Валаа́ма, гада́ния ны́не исполня́ются, возсия́ бо звезда́
от Иа́кова / и наста́ви к Со́лнцу сла́вы да́ры нося́щия
волхвы́, / от Перси́ды цари́.</p>

<h3 id="n9058">Песнь 4.</h3>

<p class="MsoNormal" id="n9059"><span style="color:red" id="n9060">Ирмос:</span> От Де́вы прише́ствие
Твое́ / прови́дяй Авваку́м, / ужа́сся, вопия́ше: / Ты от
ю́га, воплоща́яся, прише́л еси́, Изба́вителю, / Ада́ма
отринове́ннаго воззва́ти.</p>

<p class="MsoNormal" id="n9061"><span style="color:red" id="n9062">П</span>риближа́ется и прихо́дит
ны́не Госпо́дь, / жда́ние язы́ков и спасе́ние ми́ра;
/ угото́ви верте́п, гра́де Вифлее́ме, / и с волхвы́ па́стырие,
теку́ще, приспе́йте.</p>

<p class="MsoNormal" id="n9063"><span style="color:red" id="n9064">К</span>ре́постию Божества́
сраствори́вся челове́ком едине́нием несли́тным, / пло́ти
в подо́бии, Спа́се, Ада́ма обновля́еши / и спаса́еши восприя́тием.</p>

<p class="MsoNormal" id="n9065"><span style="color:red" id="n9066">С</span>ло́во, плоть яви́вся,
одебелева́ет / и вселя́ется в ны неизрече́нным про́мыслом.
/ Прииди́те, ве́рнии, у́зрим сла́ву Его́, / сла́ву
я́ко Единоро́днаго от Бо́га и Отца́.</p>

<h3 id="n9067">Песнь 5.</h3>

<p class="MsoNormal" id="n9068"><span style="color:red" id="n9069">Ирмос:</span> Богоявле́ния Твоего́,
Христе́, / е́же к нам ми́лостивно бы́вшаго, / Иса́иа, Свет
ви́дев Невече́рний, / от но́щи у́треневав, взыва́ше: /
се Де́ва во чре́ве прии́мет / и породи́т воплоща́емое Сло́во,
/ и вси земноро́днии возра́дуются.</p>

<p class="MsoNormal" id="n9070"><span style="color:red" id="n9071">Н</span>овотвори́ши земноро́дныя,
пе́рстен быв, Зижди́телю. / Я́сли же, и пелены́, и верте́п
– Твоего́ смире́ния о́бразы. / Обру́чник же Твоея́ Ма́тере,
Твой мни́мый оте́ц по пло́ти, / ро́ждшаго Тя Отца́ ны́не
вообража́ет сове́т.</p>

<p class="MsoNormal" id="n9072"><span style="color:red" id="n9073">С</span>ми́рною смерть, зла́том
ца́рскую держа́ву, / лива́ном же Божества́ преиму́щество
проявля́ют ца́рие язы́ков, / нача́тки даронося́ще Тебе́,
в верте́пе рожде́нному Вифлее́мстем / из Неискусому́жныя Ма́тере.</p>

<p class="MsoNormal" id="n9074"><span style="color:red" id="n9075">И</span>з безму́жныя проше́д,
Отца́ соприсносу́щное Сло́во, / пло́тски всели́лся еси́
в верте́п, я́ко Престо́л, я́сли вмени́в; / удивля́еши
же стра́шным строе́нием Твои́м волхвы́ и па́стыри, / А́нгелы
же ужаси́л еси́: / сла́ва держа́ве Твое́й.</p>

<h3 id="n9076">Песнь 6.</h3>

<p class="MsoNormal" id="n9077"><span style="color:red" id="n9078">Ирмос:</span> Ят бысть, / но не удержа́н
в пе́рсех ки́товых Ио́на: / Твой бо о́браз нося́, / Ро́ждшагося
и пло́тию Я́вльшагося, / я́ко от черто́га, от зве́ря изы́де.
/ Рожде́нный бо ны́не пло́тию, / во гроб и смерть хоте́л еси́
вни́ти, / и па́ки воскре́снути тридне́вен.</p>

<p class="MsoNormal" id="n9079"><span style="color:red" id="n9080">П</span>оги́бе ны́не и разори́ся
дре́вния вражды́ средосте́ние / плотски́м Твои́м прише́ствием,
Христе́, / и пла́менное ору́жие всем дае́т плещи́, / живоно́снаго
же Еде́мскаго дре́ва причаща́юся ве́рно, / безсме́ртных
садо́в а́бие Де́латель показу́яся.</p>

<p class="MsoNormal" id="n9081"><span style="color:red" id="n9082">Ц</span>а́рствует со грехо́м
ад, от Ада́ма да́же до Тебе́, / но погиба́ет тех безсту́дное
мучи́тельство / пло́тию ражда́ющуся Тебе́, Изба́вителю,
от пле́мене Дави́дова, / и на Престо́ле Ца́рствия Его́
посажде́ну я́ве, / и во ве́ки ца́рствующу.</p>

<p class="MsoNormal" id="n9083"><span style="color:red" id="n9084">Д</span>етоуби́йца, но не христоуби́йца
яви́ся И́род лю́тый: / а́ще бо и младе́нцы пожа́т
го́рько, я́ко траву́, / но Кла́са жи́зни не возмо́же
удержа́ти и умертви́ти, / жи́зни бо Сый Пода́тель утаи́ся,
– я́ко Бог, Боже́ственною си́лою, – гони́теля.</p>

<h3 id="n9085">Песнь 7.</h3>

<p class="MsoNormal" id="n9086"><span style="color:red" id="n9087">Ирмос:</span> Неизрече́нное чу́до:
/ в пещи́ изба́вивый преподо́бныя о́троки из пла́мене,
/ в я́слех убо́гих Младе́нец возлеже́ / во спасе́ние нас,
пою́щих: / Изба́вителю Бо́же, / благосло́вен еси́.</p>

<p class="MsoNormal" id="n9088"><span style="color:red" id="n9089">У</span>язви́ся льстец враг, / Бо́га
ви́дя я́ко Младе́нца, лежа́ща в я́слех худы́х, / и
кре́пкою руко́ю Боже́ственною убива́ется во спасе́ние нас,
пою́щих: / Изба́вителю Бо́же, благослове́н еси́.</p>

<p class="MsoNormal" id="n9090"><span style="color:red" id="n9091">Б</span>лаже́нны я́сли, / в
себе́ бо прие́мше я́ко Младе́нца Соде́теля, / я́ко
херуви́мский Престо́л показа́шася во спасе́ние нас, пою́щих:
/ Изба́вителю Бо́же, благослове́н еси́.</p>

<p class="MsoNormal" id="n9092"><span style="color:red" id="n9093">З</span>ако́ном челове́ческим
в пелена́х положе́ние прие́млеши, Младе́нец я́влься, /
и́миже у́зы реши́ши прегреше́ний на́ших, / свобо́ду
да́руя вопию́щим: / Изба́вителю Бо́же, благослове́н еси́.</p>

<h3 id="n9094">Песнь 8.</h3>

<p class="MsoNormal" id="n9095"><span style="color:red" id="n9096">Ирмос:</span> Ужасни́ся, боя́йся,
Не́бо, / и да подви́жатся основа́ния земли́: / се бо пелена́ми
повива́ется вся Нося́й дла́нию / и во я́слех ма́лех странноприе́млется,
/ Его́же, о́троцы, благослови́те, / свяще́нницы, воспо́йте,
/ лю́дие, превозноси́те во вся ве́ки.</p>

<p class="MsoNormal" id="n9097"><span style="color:red" id="n9098">Р</span>азреши́ся свя́занный
Ада́м, / свобо́да же всем ве́рным дарова́ся, пелена́ми,
Спа́се, повива́ему Тебе́ / и в верте́пе ма́лем и в я́слех
безслове́сных положе́ну. / Тем Тебе́, ра́дующеся, / предпра́зднственную
песнь в Твое́м Рождестве́ прино́сим ве́рою.</p>

<p class="MsoNormal" id="n9099"><span style="color:red" id="n9100">П</span>реста́ пре́лесть Пе́рсская,
/ звездосмотри́теле бо, ца́рие восто́чнии, / ро́ждшемуся да́ры
прино́сят Христу́ Всецарю́, зла́то же и сми́рну с лива́ном.
/ Его́же, о́троцы, благослови́те, свяще́нницы, воспо́йте,
/ лю́дие, превозноси́те во вся ве́ки.</p>

<p class="MsoNormal" id="n9101"><span style="color:red" id="n9102">О</span>, чуде́с но́вых! О,
благосты́ни! / О, неизрече́ннаго терпе́ния! / Се бо я́ко Младе́нец
вменя́ется в Вы́шних живы́й / и бе́гает Бог во́лею И́рода.
/ Его́же, / о́троцы, благослови́те, свяще́нницы, воспо́йте,
/ лю́дие, превозноси́те во вся ве́ки.</p>

<h3 id="n9103">Песнь 9.</h3>

<p class="MsoNormal" id="n9104"><span style="color:red" id="n9105">Ирмос:</span> Не диви́ся ны́не,
о Ма́ти, / ви́дящи я́ко Младе́нца, / Его́же из чре́ва
пре́жде денни́цы роди́ Оте́ц: / возста́вити бо и сопросла́вити
/ челове́ческое па́дшее естество́ приидо́х я́вственно,
/ ве́рою и любо́вию Тя велича́ющее.</p>

<p class="MsoNormal" id="n9106"><span style="color:red" id="n9107">В</span> стра́ннем Твое́м Рождестве́,
/ боле́зней избе́гши преесте́ственно, ублажи́хся, Безнача́льне
Сы́не; / ны́не же Тя зря́щи, И́рода бе́гающа, / ору́жием
печа́ли смуща́юся душе́ю, взыва́ющи: / спаса́й Тебе́
почита́ющия.</p>

<p class="MsoNormal" id="n9108"><span style="color:red" id="n9109">В</span> зе́млю у́бо иду́
Еги́петскую, / но Еги́петская, о Ма́ти, рукотворе́нная низложу́
тру́сом; / души́ же Моея́ всу́е и́щущия враги́ пошлю́
во ад, / я́ко Еди́н держа́вен, / вознесу́ и спасу́ Тебе́
почита́ющия.</p>

<p class="MsoNormal" id="n9110"><span style="color:red" id="n9111">Д</span>а ра́дуется тварь: зи́ждется
бо Зижди́тель, и, пре́жде Сый, / ны́не нов познава́ется Бог;
/ с да́ры волсви́ да предсрета́ют, / па́стырие чу́до да
пле́щут ве́рне, / и челове́цы со А́нгелы да веселя́тся.</p>

<p class="MsoNormal" id="n9112">&nbsp;</p>

<h2 id="n9113"><a name="_НА_УТРЕНИ_13" id="n9114"></a>НА УТРЕНИ</h2>

<h3 id="n9115">На Бог Госпо́дь:<br id="n9116">
тропарь предпразднства трижды, глас 4:</h3>

<p class="MsoNormal" id="n9117"><span style="color:red" id="n9118">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя рождества́, / и ме́сто ни еди́ноже бе обита́лищу,
/ но, я́коже кра́сная пала́та, / верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.
<span style="color:red" id="n9119">(3)</span></p>

<h3 id="n9120">По 1-й кафизме седален, глас 6.<br id="n9121">
Подобен: А́нгельския си́лы:</h3>

<p class="MsoNormal" id="n9122"><span style="color:red" id="n9123">П</span>роро́ческая рече́ния
ны́не испо́лнишася: / Бог бо наш у́тре ражда́ется из Де́вы
Мари́и па́че сло́ва, / и пребыва́ет, я́коже бе пре́жде
рождества́. / Собира́ются волсви́, да́ры нося́ще; / свиря́ют
па́стырие, да припева́ем и мы: / И́же от Де́вы рожде́йся,
Го́споди, сла́ва Тебе́.</p>

<p class="MsoNormal" id="n9124"><span style="color:red" id="n9125">Слава, и ныне, тойже.</span></p>

<h3 id="n9126">По 2- й кафизме седален, глас 8:</h3>

<p class="MsoNormal" id="n9127"><span style="color:red" id="n9128">С</span>вире́лей па́стырских
преставля́ющее пе́сни, / во́инство А́нгельское возгласи́,
к ним глаго́ля: / преста́ните, свиря́юще, / и́же над чреда́ми
пасо́мых старе́йшины, возопи́йте, пою́ще, я́ко роди́ся
Христо́с Госпо́дь, / благоволи́вый спасти́ я́ко Бог род
челове́ческий.</p>

<p class="MsoNormal" id="n9129"><span style="color:red" id="n9130">Слава, и ныне, тойже.</span></p>

<p class="MsoNormal" id="n9131"><span style="color:red" id="n9132">Канон предпразднства со ирмосом на 8
и святыя на 4.</span></p>

<h3 id="n9133">Предпразднства канон, глас 2,<br id="n9134">
егоже краегранесие по алфавиту.<br id="n9135">
Творение Иосифово. Песнь 1.</h3>

<p class="MsoNormal" id="n9136"><span style="color:red" id="n9137">Ирмос:</span> Во глубине́ постла́
иногда́ / фараони́тское всево́инство преоруже́нная си́ла,
/ вопло́щшееся же Сло́во всезло́бный грех потреби́ло есть:
/ препросла́вленный Госпо́дь сла́вно бо просла́вися.</p>

<p class="MsoNormal" id="n9138"><span style="color:red" id="n9139">Н</span>аписа́лся еси́ ке́саревым
повеле́нием, / хотя́ написа́ти в кни́зе жи́зни, Всецарю́,
челове́ка; / стра́нно во Своя́ прише́л еси́, / лю́те
устра́ньшагося от рая́ на Не́бо призыва́я.</p>

<p class="MsoNormal" id="n9140"><span style="color:red" id="n9141">В</span>ифлее́ме, приими́ Христа́,
/ к тебе́ бо Воплоти́выйся прихо́дит, Еде́м отверза́я мне;
/ угото́вися, верте́пе, Невмести́маго у́зриши, вмеща́ющася
в тебе́ пресла́вно, / бога́тством благоутро́бия ны́не обнища́вша.</p>

<p class="MsoNormal" id="n9142"><span style="color:red" id="n9143">Р</span>оди́тися гряде́т Христо́с,
/ стра́нное возрожде́ние су́щим из Ада́ма я́ко Бог да́руя.
/ Возвесели́ся, пусты́не неражда́ющая, земны́х естество́
все: / прии́де бо Влады́ка тя многоча́дну соде́яти.</p>

<h4 id="n9144">Канон святыя, глас тойже, творение Феофано.<br id="n9145">
Егоже краегранесие:<br id="n9146">
Евге́нии вели́кую сла́ву в пе́снех изря́дно пою́.<br id="n9147">
Песнь 1. Ирмос тойже</h4>

<p class="MsoNormal" id="n9148"><span style="color:red" id="n9149">Е</span>вге́ние, му́ченице
Христо́ва, / ны́не ликовству́ющи ра́достно со а́нгельскими
во́инствы, / я́ко де́ва непоро́чна и я́ко му́ченица,
венцено́сица всебога́тая, / благода́ть дарова́ти моли́ся
любо́вию воспева́ющим тя.</p>

<p class="MsoNormal" id="n9150"><span style="color:red" id="n9151">П</span>еснопе́ния, неве́сто
Христо́ва, Боже́ственнаго послу́шавши, / к высо́кому впери́лася
еси́ благоро́дию: / я́ко бо свет возсия́ в се́рдце твое́,
пе́сней Ду́ха Богосло́вие, / вся́ко безбо́жие отгоня́.</p>

<p class="MsoNormal" id="n9152"><span style="color:red" id="n9153">Ж</span>е́нское естество́ твой
ум забы́в, / к му́жеским дея́нием востече́, вмужи́вся благода́тию,
/ и Бо́гу промы́сленне управля́яся, му́ченице Евге́ние,
/ Боже́ственнаго благоро́дия тезоимени́тная.</p>

<p class="MsoNormal" id="n9154"><span style="color:red" id="n9155">О</span>сия́вшися све́том у́мным,
/ мно́жайшия осия́ния сопричасти́тися соде́лала еси́, Богому́драя;
/ его́же ны́не пою́щия тя избавля́ющи греха́, / сподо́би
твои́ми мольба́ми, му́ченице Евге́ние всеблаже́нная.</p>

<p class="MsoNormal" id="n9156"><span style="color:red" id="n9157">Богородичен:</span> Умерщвле́ни
бы́вше зна́ния са́дом, / дре́вом жи́зни, Чи́стая,
к жи́зни, ве́рнии, воззва́хомся, / из Тебе́ прозя́бшим
па́че смы́сла, Богоро́дице, Христо́м Бо́гом; / Ему́же
со дерзнове́нием моли́ся / спасти́ся душа́м на́шим.</p>

<h3 id="n9158">Песнь 3.</h3>

<p class="MsoNormal" id="n9159"><span style="color:red" id="n9160">Ирмос:</span> Процвела́ есть пусты́ня,
я́ко крин, Го́споди, / язы́ческая неплодя́щая, Це́рковь
/ прише́ствием Твои́м, / в не́йже утверди́ся мое́ се́рдце.</p>

<p class="MsoNormal" id="n9161"><span style="color:red" id="n9162">У</span>з избавля́я мя злых, Го́споди,
/ пови́тися пелена́ми, я́коже младе́нец, прихо́диши, Человеколю́бче.
/ Покланя́юся Боже́ственному Твоему́ низхожде́нию.</p>

<p class="MsoNormal" id="n9163"><span style="color:red" id="n9164">В</span> ле́то бы́вша Тя, безле́тно
возсия́вша из Отца́, предгряде́т Де́ва роди́ти, / ле́тныя
разреша́юща стра́сти душ на́ших.</p>

<p class="MsoNormal" id="n9165"><span style="color:red" id="n9166">И</span>ски́й мя, заблу́ждшаго
преступле́нием, / верте́п, я́коже не́бо, оби́тель сотвори́л
еси́, / оби́тели ми благоуготовля́я та́мошния, / Ще́дре
Многоми́лостиве.</p>

<p class="MsoNormal" id="n9167">&nbsp;</p>

<p class="MsoNormal" id="n9168"><span style="color:red" id="n9169">Ин. Ирмос:</span> На ка́мени мя
ве́ры утверди́в, / разшири́л еси́ уста́ моя́ на враги́
моя́, / возвесели́бося дух мой, внегда́ пе́ти: / несть свят,
я́коже Бог наш, / и несть пра́веден, па́че Тебе́, Го́споди.</p>

<p class="MsoNormal" id="n9170"><span style="color:red" id="n9171">Я́</span>коже же́ртва непоро́чна
Влады́це принесла́ся еси́ мы́слию соверше́ннейшею / и бога́тство
тле́емое отри́нула еси́, вопию́щи, всему́драя: / Ты еси́
Бог наш, и несть свят, па́че Тебе́, Го́споди.</p>

<p class="MsoNormal" id="n9172"><span style="color:red" id="n9173">В</span>сечи́стая, позна́ся
твоя́ чистота́, / просия́ страда́ний Твои́х кре́пость,
/ дея́ние бо восхожде́ние виде́ния соде́лала еси́, вопию́щи:
/ Ты еси́ Бог наш, и несть свят, па́че Тебе́, Го́споди.</p>

<p class="MsoNormal" id="n9174"><span style="color:red" id="n9175">Ц</span>елому́дрия жела́нием
одержа́ся, / соблюла́ еси́ хвалу́ чистоты́, / была́
еси́ прия́тна прему́дрости, Христу́ вопию́щи: / Ты еси́
Бог наш, и несть свят, па́че Тебе́, Го́споди.</p>

<p class="MsoNormal" id="n9176"><span style="color:red" id="n9177">Богородичен:</span> Мари́ю, Пречи́стую
Богоро́дицу, воспои́м, / я́ко Хода́таицу спасе́ния я́вльшуюся,
Богому́дрии, и вопие́м: / несть чи́сты, я́коже Ты, Пречи́стая,
/ и несть непоро́чны, па́че Тебе́, Влады́чице.</p>

<h3 id="n9178">Кондак святыя, глас 2<br id="n9179">
Подобен: Тве́рдыя:</h3>

<p class="MsoNormal" id="n9180"><span style="color:red" id="n9181">Б</span>лагоро́дия нра́вом
тя честноподо́бне украси́в обожи́вый Госпо́дь, / в ра́бии
о́бразе от Де́вы нам соедини́ся, / И́же тя в лик дев свещено́сиц
вчини́ / и с му́ченики сочета́, Евге́ние, / я́ко вои́стинну
благоро́дия Боже́ственныя сла́вы вене́ц улучи́.</p>

<h4 id="n9182">Седален, глас 8.<br id="n9183">
Подобен: Прему́дрости:</h4>

<p class="MsoNormal" id="n9184"><span style="color:red" id="n9185">В</span>оздержа́вшися в труде́х
страда́льческих, / просла́вилася еси́ по́двиги му́ченическими,
/ мно́ги приве́дши спасае́мыя Зижди́телю твоему́: / Боже́ственною
бо любо́вию оста́вивши привре́менная, / му́жеския по́двиги
соверши́ла еси́, сла́вная. / Те́мже по кончи́не безконе́чную
обрела́ еси́ жизнь, / пребыва́ющи с Женихо́м твои́м всегда́,
Евге́ние равноа́нгельная. / Моли́ Христа́ Бо́га прегреше́ний
оставле́ние дарова́ти / чту́щим любо́вию всечестну́ю па́мять
твою́.</p>

<p class="MsoNormal" id="n9186"><span style="color:red" id="n9187">Слава, и ныне:</span> Не́бо мне
показа́ся днесь земля́, / на ней бо ражда́ется Творе́ц / и в
я́слех восклоня́ется в Вифлее́ме Иуде́йстем. / Со А́нгелы
пою́т па́стырие непреста́нно: / в Вы́шних сла́ва, мир в
ми́ре; / ви́деша бо звезду́, путеше́ствующу с волхвы́,
/ ско́ро же теку́ще принести́ да́ры, зла́то, сми́рну
и лива́н, / я́ко всех су́щему Бо́гу, и Царю́ ве́чному,
и Зижди́телю вся́ческих, / в верте́пе за милосе́рдие ро́ждшемуся.</p>

<h3 id="n9188">Песнь 4.</h3>

<p class="MsoNormal" id="n9189"><span style="color:red" id="n9190">Ирмос:</span> Прише́л еси́
от Де́вы не хода́тай, ни А́нгел, / но Сам, Го́споди, вопло́щься,
/ и спасл еси́ всего́ мя, челове́ка. / Тем зову́ Ти: сла́ва
си́ле Твое́й, Го́споди.</p>

<p class="MsoNormal" id="n9191"><span style="color:red" id="n9192">Т</span>варь ны́не обветша́ние
все отве́ржи, / Зижди́теля, зи́ждема и обновля́юща тя, ви́дящи,
младе́нца бы́вша, / и к пе́рвой тя добро́те возводя́ща.</p>

<p class="MsoNormal" id="n9193"><span style="color:red" id="n9194">Д</span>ивя́щеся пресла́вному
Рождеству́, стоя́ху волсви́, / путеводи́мы Боже́ственною
звездо́ю, / и ви́деша Со́лнце, восходя́щее из де́вственнаго
о́блака, / да́ры Тому́ принесо́ша.</p>

<p class="MsoNormal" id="n9195"><span style="color:red" id="n9196">С</span>е прихо́дит Де́ва,
я́ко ю́ница, / нося́щи юнца́ во чре́ве упита́ннаго,
отъе́млющаго ми́ра грехи́, / да ра́дуется тварь, пра́зднующи.</p>

<p class="MsoNormal" id="n9197"><span style="color:red" id="n9198">П</span>ро́поведи проро́ков,
Христо́во возъявле́ние возвеща́ющия, / прия́ша днесь коне́ц
спаси́тельный: / прии́де бо просвети́ти пло́тию во тьме бе́дствующия.</p>

<p class="MsoNormal" id="n9199">&nbsp;</p>

<p class="MsoNormal" id="n9200"><span style="color:red" id="n9201">Ин. Ирмос тойже</span></p>

<p class="MsoNormal" id="n9202"><span style="color:red" id="n9203">П</span>рише́л еси́, воплоти́вся
от Де́вы, Вы́шний, / Себе́ обручи́в дев соста́вы, / Тебе́
Еди́наго возлю́бльшия, де́вственнаго Жениха́ зна́емаго.</p>

<p class="MsoNormal" id="n9204"><span style="color:red" id="n9205">Р</span>ождества́ плотска́го
совлекла́ еси́ покрыва́ло: / па́ки рожде́ния же нетле́нную
оде́жду, му́ченице всесла́вная, / светови́дно облекла́
еси́ Креще́нием.</p>

<p class="MsoNormal" id="n9206"><span style="color:red" id="n9207">В</span>озсия́ светоно́сная
заря́ се́рдцу твоему́, / ле́сти отгоня́щи излия́нный
мрак блиста́нием благода́ти, / му́ченице Христо́ва Евге́ние,
до́брая де́во.</p>

<p class="MsoNormal" id="n9208"><span style="color:red" id="n9209">У</span>добре́нно твое́ и красно́
житие́ просвети́ла еси́, / воздержа́нием пе́рвее плотски́я
стра́сти увяди́вши, / последи́ же страда́нием пресве́тло,
Евге́ние, сия́ющи.</p>

<p class="MsoNormal" id="n9210"><span style="color:red" id="n9211">Богородичен:</span> Превы́шшая А́нгел
была́ еси́, Всепе́тая, / О́тча ро́ждши сове́та вели́каго
А́нгела, / Челове́ка бы́вша за мно́гое благоутро́бие, Человеколю́бца.</p>

<h3 id="n9212">Песнь 5.</h3>

<p class="MsoNormal" id="n9213"><span style="color:red" id="n9214">Ирмос:</span> Хода́тай Бо́гу
и челове́ком был еси́, Христе́ Бо́же: / Тобо́ю бо, Влады́ко,
к Светонача́льнику, Отцу́ Твоему́ / от но́щи неве́дения
/ приведе́ние и́мамы.</p>

<p class="MsoNormal" id="n9215"><span style="color:red" id="n9216">Л</span>ю́дие, иногда́ во тьме
седя́щии, / да ви́дят Свет возсия́вший Невече́рний: / Его́же
звезда́ дре́вле возвести́ огнь почита́ющим от Перси́ды
царе́м.</p>

<p class="MsoNormal" id="n9217"><span style="color:red" id="n9218">В</span> ма́лый вни́ти Царь
вели́кий тщи́тся верте́п, / ума́лена мя я́ко да возвели́чит
/ и обнища́вша безме́рным бога́тством обогати́т, Пребоже́ственный.</p>

<p class="MsoNormal" id="n9219"><span style="color:red" id="n9220">Н</span>ы́не из Иа́кова, я́коже
Валаа́м рече́, ражда́ется Христо́с: / язы́ки же огоспо́дствует,
и возвы́сится благода́тию Ца́рство Его́, / пребыва́ющее
непрее́мно.</p>

<p class="MsoNormal" id="n9221">&nbsp;</p>

<p class="MsoNormal" id="n9222"><span style="color:red" id="n9223">Ин. Ирмос:</span> Просвеще́ние во
тьме лежа́щих, / спасе́ние отча́янных, Христе́, Спа́се
мой, / к Тебе́ у́тренюю, Царю́ ми́ра, / просвети́ мя сия́нием
Твои́м, / ино́го бо, ра́зве Тебе́, бо́га не зна́ю.</p>

<p class="MsoNormal" id="n9224"><span style="color:red" id="n9225">Т</span>ече́ние твое́ направля́емо
ви́дя ко спасе́нию, / змий душепа́губный, страстоно́сице, воздвиза́ет
искуше́ния тебе́ разли́чная, / твою́ кре́пость разсла́бити
покуша́яся; / сего́ же, Богому́драя чи́стая, попра́ла еси́.</p>

<p class="MsoNormal" id="n9226"><span style="color:red" id="n9227">В</span>ся добра́ до́брых Да́телю,
и Благоде́телю, / и Жениху́ душ, Христу́, яви́лася еси́,
/ укра́шена в по́стницех воздержа́нием / и му́ченическим страда́нием
сия́ющи, / му́ченице Евге́ние, Христо́ва до́брая де́во.</p>

<p class="MsoNormal" id="n9228"><span style="color:red" id="n9229">В</span>ене́ц твоему́ верху́
наложи́ся дарова́ний: / Боже́ственную бо почти́ла еси́
му́дрость, / бога́тство и сла́ву оте́ческую презре́вши,
/ и с кре́постию после́довала еси́ возлю́бленному Жениху́
твоему́, всечестна́я.</p>

<p class="MsoNormal" id="n9230"><span style="color:red" id="n9231">Богородичен:</span> Из Тебе́ Жизнь,
возсия́вши ми́ру, Богороди́тельнице, / пре́жде сме́ртию
удержа́нныя воззыва́ет к жи́зни присносу́щней причаще́нием,
ве́рою вопию́щия: / ино́го, ра́зве Тебе́, бо́га не
зна́ем.</p>

<h3 id="n9232">Песнь 6.</h3>

<p class="MsoNormal" id="n9233"><span style="color:red" id="n9234">Ирмос:</span> В бе́здне грехо́вней
валя́яся, / неизсле́дную милосе́рдия Твоего́ призыва́ю
бе́здну: / от тли, Бо́же, мя возведи́.</p>

<p class="MsoNormal" id="n9235"><span style="color:red" id="n9236">С</span>траннообра́зне Христо́с
во Своя́ прихо́дит, / устрани́м себе́ грехо́в и Сего́
прии́мем, / в кро́тких душа́х обита́ющаго.</p>

<p class="MsoNormal" id="n9237"><span style="color:red" id="n9238">Н</span>ика́коже мале́йший
во граде́х, Вифлее́ме, бу́деши: / в тебе́ бо ражда́ется
Царь и Госпо́дь, / па́ствити лю́ди бога́тныя.</p>

<p class="MsoNormal" id="n9239"><span style="color:red" id="n9240">К</span>а́ко ма́лый Тя прии́мет
верте́п, ми́ру невмести́маго, Недомы́сленне? / Ка́ко у́зришися,
Младе́нец, Отцу́ соу́мственный, Безнача́льный?</p>

<p class="MsoNormal" id="n9241">&nbsp;</p>

<p class="MsoNormal" id="n9242"><span style="color:red" id="n9243">Ин. Ирмос тойже</span></p>

<p class="MsoNormal" id="n9244"><span style="color:red" id="n9245">Д</span>рема́ния твои́м ве́ждом
не дала́ еси́, / до́ндеже сладостра́стие все угаси́ла еси́
/ и чи́стую Зижди́телю твоему́ тебе́ саму́ю соверши́ла
еси́ оби́тель.</p>

<p class="MsoNormal" id="n9246"><span style="color:red" id="n9247">Е</span>ги́птяныни, нра́вом
поревнова́вши, очерне́вшая де́лом и и́менем, / клевета́ти
остри́тся честно́е житие́ твое́, всечестна́я.</p>

<p class="MsoNormal" id="n9248"><span style="color:red" id="n9249">Т</span>ве́рдую показа́вши
све́тлость / и врачева́ний благода́тию обогати́вшися бога́тством
ве́ры, / чернори́зиц составле́нию бысть учи́тельница.</p>

<p class="MsoNormal" id="n9250"><span style="color:red" id="n9251">Богородичен:</span> Та́инственно
уча́хуся несказа́нному вси проро́цы Твоему́, Всечи́стая,
Рождеству́, / духо́вно образу́юще и предглаго́люще всем бу́дущая.</p>

<h3 id="n9252">Кондак, глас 3.<br id="n9253">
Подобен: Де́ва днесь:</h3>

<p class="MsoNormal" id="n9254"><span style="color:red" id="n9255">Д</span>е́ва днесь Преве́чное
Сло́во / в верте́пе гряде́т роди́ти неизрече́нно; / лику́й,
вселе́нная, услы́шавши, / просла́ви со А́нгелы и па́стырьми
/ хотя́щаго яви́тися Отроча́ Мла́до, Преве́чнаго Бо́га.</p>

<p class="MsoNormal" id="n9256"><span style="color:red" id="n9257">Икос:</span> Свяще́нная проро́ков
рече́ния коне́ц прия́ша: се бо Де́ва ражда́ет Всесоверше́ннаго
в Вифлее́ме гра́де, внутрь верте́па. / Тварь вся, новосотвори́ся,
ра́дуйся и лику́й: с рабы́ пожи́ти Влады́ка всех прии́де,
/ влады́чества чужда́го избавля́я ны, низведе́нныя тле́ю,
/ и зри́тся я́ко Младе́нец, пелена́ми повива́емь в я́слех,
/ Отроча́ Мла́до, Преве́чный Бог.</p>

<h3 id="n9258">Песнь 7.</h3>

<p class="MsoNormal" id="n9259"><span style="color:red" id="n9260">Ирмос:</span> Богопроти́вное веле́ние
беззако́ннующаго мучи́теля / высо́к пла́мень вознесло́
есть. / Христо́с же простре́ Богочести́вым отроко́м ро́су
духо́вную, / Сый благослове́н и препросла́влен.</p>

<p class="MsoNormal" id="n9261"><span style="color:red" id="n9262">Д</span>а кропя́т свы́ше во́ду
о́блацы, / о́блаки полага́яй Себе́ че́стне на восхожде́ние
о́блаком, носи́мь Де́вою, / гряде́т возсия́ти Свет Невече́рний
су́щим пре́жде помраче́нным и бе́дствующим.</p>

<p class="MsoNormal" id="n9263"><span style="color:red" id="n9264">В</span>о́инство благоугото́вися
Боже́ственных А́нгел / воспе́ти неизрече́нное Госпо́дне
низхожде́ние, / волсви́, пости́гните, па́стырие, потщи́теся:
/ прии́де, Ему́же належа́ше, Христо́с, / ожида́ние язы́ков
и избавле́ние.</p>

<p class="MsoNormal" id="n9265"><span style="color:red" id="n9266">Ч</span>то сие́ стра́нное и
велича́йшее чу́до? / Ка́ко понесу́ Тя, нося́щаго глаго́лом
вся́ческая? / Неизглаго́ланное Рождество́, Сы́не Мой Безнача́льне,
/ глаго́лаше Всечи́стая, / Христа́ на дла́нех ужа́сно держа́щи.</p>

<p class="MsoNormal" id="n9267">&nbsp;</p>

<p class="MsoNormal" id="n9268"><span style="color:red" id="n9269">Ин. Ирмос тойже.</span></p>

<p class="MsoNormal" id="n9270"><span style="color:red" id="n9271">И</span>зъясни́ла еси́ всем
Богодухнове́нных писа́ний и́стину, / же́нское естество́
ому́жествивши, и вся удиви́ла еси́ пресла́вно, честна́я,
/ я́же привела́ еси́ све́тлы ве́ровавшия Христу́,
всебога́тая.</p>

<p class="MsoNormal" id="n9272"><span style="color:red" id="n9273">Я́</span>вственно обличи́ла
еси́ и́дольское неи́стовство, всехва́льная, / Боже́ственными
твои́ми уче́ньми, и дев неизче́тное мно́жество обручи́вши
все́ми ца́рствующему Христу́ све́тлое му́ченическою кро́вию.</p>

<p class="MsoNormal" id="n9274"><span style="color:red" id="n9275">В</span>и́девши житие́ твое́
светоно́сное, Васи́лла сла́вная, / Боже́ственне поревнова́вши
и Христу́ обручи́ся, / оста́вльши плотско́е все сладостра́стие,
/ и ны́не му́ченическия ра́дости сподо́бися.</p>

<p class="MsoNormal" id="n9276"><span style="color:red" id="n9277">Богородичен:</span> Па́жить исцели́ла
еси́ сме́ртную, / безсе́менно ро́ждши Жизнь Ипоста́сную,
Де́во Всенепоро́чная, Богороди́тельнице Чи́стая. / Тем же Тя,
ра́дующеся, исто́чник безсме́ртия имену́ем.</p>

<h3 id="n9278">Песнь 8.</h3>

<p class="MsoNormal" id="n9279"><span style="color:red" id="n9280">Ирмос:</span> Пещь иногда́ о́гненная
в Вавило́не де́йства разделя́ше, / Бо́жиим веле́нием халде́и
опаля́ющая, / ве́рныя же ороша́ющая, пою́щия: / благослови́те,
вся дела́ Госпо́дня, Го́спода.</p>

<p class="MsoNormal" id="n9281"><span style="color:red" id="n9282">В</span>ысоту́ вои́стинну неизрече́ннаго
та́инства, Небеса́ ра́зумом покры́вшему, / Непоро́чная
зря́щи, дивля́шеся и глаго́лаше: / Престо́л Небе́сный пла́менствуется,
Тебе́ держа́й, / и ка́ко, Сы́не Мой, понесу́ Тя?</p>

<p class="MsoNormal" id="n9283"><span style="color:red" id="n9284">Н</span>о́сиши Оте́ческое подо́бие,
Сы́не Мой, / и ка́ко раба́ подо́бие, обнища́в восприя́л
еси́? / Ка́ко в я́слех восклоню́ Тя безслове́сных, / избавля́ющаго
вся от безслове́сия? / Песносло́влю Твое́ благоутро́бие.</p>

<p class="MsoNormal" id="n9285"><span style="color:red" id="n9286">Р</span>а́дуйся, вся земле́,
/ се Христо́с приближа́ется, в Вифлее́ме ражда́яйся; / мо́ре,
возвесели́ся, проро́ческий сонм, взыгра́й, сбытие́ зря днесь
Твои́х слове́с, / и вси, ра́дуйтеся, пра́веднии.</p>

<p class="MsoNormal" id="n9287">&nbsp;</p>

<p class="MsoNormal" id="n9288"><span style="color:red" id="n9289">Ин. Ирмос:</span> В пещь о́гненную
ко отроко́м евре́йским снизше́дшаго / и пла́мень в ро́су
прело́жшаго Бо́га / по́йте, дела́, я́ко Го́спода /
и превозноси́те во вся ве́ки.</p>

<p class="MsoNormal" id="n9290"><span style="color:red" id="n9291">В</span> реце́ ю́ношески,
/ во огни́ же терпели́вно искуси́лася еси́: / проти́вная
бо естества́ кре́пко прешла́ еси́, / Христа́ по́йте,
дела́, зову́щи, и превозноси́те во вся ве́ки.</p>

<p class="MsoNormal" id="n9292"><span style="color:red" id="n9293">С</span>транноле́пно явле́йся
Христо́с тебе́, в темни́це держи́мей, / препитава́ет бога́тно
и Рождество́м Свои́м совокупля́ет Го́рним во́инством /
тя, славосло́вящую Его́ во ве́ки.</p>

<p class="MsoNormal" id="n9294"><span style="color:red" id="n9295">Т</span>вой Жени́х благоле́пно
венцы́ тя сугу́быми украша́ет, Евге́ние Богому́драя, /
и тебе́ черто́г све́тел пра́ведно, я́ко пра́ведный,
дае́т. / Его́же превозно́сим во вся ве́ки.</p>

<p class="MsoNormal" id="n9296"><span style="color:red" id="n9297">Б</span>лагода́ть Бо́жия, светови́дно
облиста́вши тя, / ны́не озаря́ет во оби́телех Небе́сных,
/ Ея́же напо́лнитися твои́ми моли́твами непреста́нно моли́
/ соверша́ющим твою́ па́мять, Богому́драя.</p>

<p class="MsoNormal" id="n9298"><span style="color:red" id="n9299">Богородичен:</span> Безсме́ртныя
зари́ исто́чник ве́мы Тя, Богоро́дице, / я́ко ро́ждшую
Сло́во Безсме́ртнаго Отца́, / вся сме́рти избавля́ющаго
превозноша́ющия Его́ во ве́ки.</p>

<p class="MsoNormal" id="n9300"><span style="color:red" id="n9301">На 9-й песни поем: </span>Честне́йшую:</p>

<h3 id="n9302">Песнь 9.</h3>

<p class="MsoNormal" id="n9303"><span style="color:red" id="n9304">Ирмос:</span> Безнача́льна Роди́теля
Сын, Бог и Госпо́дь, / вопло́щся от Де́вы, нам яви́ся, / омраче́нная
просвети́ти, собра́ти расточе́нная. / Тем всепе́тую Богоро́дицу
велича́ем.</p>

<p class="MsoNormal" id="n9305"><span style="color:red" id="n9306">Д</span>а пою́т, ра́дующеся,
ца́рствия вся земна́я, / оте́чествия же язы́ков да веселя́тся;
/ го́ры, и удо́лия, и хо́лми, ре́ки, мо́ре / и вся тварь
Го́спода, ны́не ро́ждшагося, велича́ет.</p>

<p class="MsoNormal" id="n9307"><span style="color:red" id="n9308">В</span>и́делся еси́, я́ко
мо́щно бе проро́ком Тя ви́дети; / в после́дняя же времена́
Челове́к быв, / всем яви́лся еси́ челове́ком, в Вифлее́ме,
гра́де Иуде́йстем, / звезда́ показу́ющи Тя звездосло́вцем,
Несказа́нне.</p>

<p class="MsoNormal" id="n9309"><span style="color:red" id="n9310">О</span>, Ча́до Сладча́йшее,
ка́ко пита́ю Тя, пита́ющаго? / Ка́ко держу́ Тя, держа́щаго
вся ма́нием? / Ка́ко же пелена́ми повию́ повива́ющаго всю
зе́млю мгло́ю? / – вопия́ше Всечи́стая Влады́чица, / Ю́же
непреста́нно велича́ем.</p>

<p class="MsoNormal" id="n9311">&nbsp;</p>

<p class="MsoNormal" id="n9312"><span style="color:red" id="n9313">Ин. Ирмос тойже.</span></p>

<p class="MsoNormal" id="n9314"><span style="color:red" id="n9315">В</span>о оби́тели все́льшися
Небе́сныя, сла́вная, / ны́не сла́дости ра́йския сподо́билася
еси́ я́вственно с де́вами, / я́ко му́ченица всеи́стинна
и с му́ченицами де́ва всенепоро́чная, / Евге́ние всеблаже́нная.</p>

<p class="MsoNormal" id="n9316"><span style="color:red" id="n9317">Ж</span>ела́ние получи́ла еси́
па́че ума́ и смы́сла, / жела́ний кра́йнейшему предстоя́щи
све́тло / и светоза́рными луча́ми Нача́льный Тро́ицы, Богому́драя,
я́вственно сия́ющи, / Евге́ние, до́брая де́во.</p>

<p class="MsoNormal" id="n9318"><span style="color:red" id="n9319">С</span>вещу́ держа́щи де́вства
неуга́сну, / му́ченическим венце́м украси́лася еси́, /
и ны́не моля́щи не преста́й благоче́стно тя любо́вию почита́ющим
спасти́ся моли́твами твои́ми, / Евге́ние всесла́вная.</p>

<p class="MsoNormal" id="n9320"><span style="color:red" id="n9321">К</span> Боже́ственному ны́не
изшла́ еси́ прохлажде́нию, вседо́бляя, / ран проше́дши
огнь нестерпи́мый / и непостоя́нную во́ду искуше́ний, му́ченице
Евге́ние. / Христа́ у́бо моли́ спасти́ ду́ши на́ша.</p>

<p class="MsoNormal" id="n9322"><span style="color:red" id="n9323">Богородичен:</span> Я́ко руно́,
Всенепоро́чная, дождь Небе́сный во чре́ве заче́нши, / нам родила́
еси́ безсме́ртие даю́щаго, / благоче́стно Того́ воспева́ющим
/ и Тя, Всенепоро́чную Богоро́дицу, велича́ющим.</p>

<p class="MsoNormal" id="n9324"><span style="color:red" id="n9325">По 9-й песни</span> Досто́йно есть:
<span style="color:red" id="n9326">не поется.</span></p>

<h3 id="n9327">Светилен предпразднства.<br id="n9328">
Подобен: Со ученики́:</h3>

<p class="MsoNormal" id="n9329"><span style="color:red" id="n9330">И́</span>же во све́те живы́й
непристу́пнем и содержа́й вся́ческая / за благоутро́бие неизрече́нное
от Де́вы ражда́ется / и пелена́ми повива́ется, я́ко Младе́нец,
/ в верте́пе и в я́слех безслове́сных восклоня́ется, / потщи́мся
спе́шно приити́ в Вифлее́м на поклоне́ние Его́ с волхвы́,
/ плоды́ изря́днейших дея́ний нося́ще я́ко да́ры.</p>

<p class="MsoNormal" id="n9331"><span style="color:red" id="n9332">Слава, и ныне:</span> Пе́ние, ве́рнии,
принесе́м Де́ве Мари́и: / се бо ны́не предгряде́т во гра́де
Вифлее́ме роди́ти Христа́ Спа́са, / те́мже, волсви́,
с да́ры со звездо́ю тецы́те с на́ми поклони́тися, / па́стырие
же, возопи́ти потщи́теся со А́нгелы ражда́емому: / сла́ва
Тебе́, в верте́пе и я́слех лежа́щему.</p>

<h3 id="n9333">На хвалитех стихиры, глас 6, на 4.<br id="n9334">
Подобен: А́нгельския предъиди́те:</h3>

<p class="MsoNormal" id="n9335"><span style="color:red" id="n9336">З</span>везда́ возсия́ от Иа́кова
в верте́пе, / прии́дем и мы, предпра́зднственная соверша́юще,
/ теце́м с волхвы́, с па́стырьми и́дем, / ви́дим Бо́га
в пелена́х, / ви́дим Де́ву млекопита́ющую. / О, ужа́сно
виде́ние! / Царь Изра́илев, Христо́с прихо́дит.</p>

<p class="MsoNormal" id="n9337"><span style="color:red" id="n9338">П</span>е́сньми лик А́нгельский
ны́не почита́ет Тебе́, / све́тлую и Неискусому́жную Ма́терь,
/ ра́дуяся, лику́ет Рождество́м Твои́м, Пречи́стая, / ра́дуйся,
наде́жда правосла́вных, / ра́дуйся, предста́тельство Тебе́
пою́щих. / Те́мже рцем: / благослове́н прише́дый Бо́же
наш, сла́ва Тебе́.</p>

<p class="MsoNormal" id="n9339"><span style="color:red" id="n9340">Ц</span>вет изы́дет из ко́рене
Иессе́ева, / от све́тлаго пропове́дася проро́ка, / зрим бо Де́ву,
па́че естества́ ро́ждшую / ши́пок любе́зный в верте́пе,
/ сопресто́лен Отцу́ в Вы́шних. / Лю́дие, рцем: / благослове́н
прише́дый Бо́же наш, сла́ва Тебе́.</p>

<p class="MsoNormal" id="n9341"><span style="color:red" id="n9342">Д</span>несь Ада́м воззва́ся
от пре́лести / и от мра́чныя сопроти́вника ле́сти, / Христо́с
бо из Де́вы воплоща́ется я́ко Челове́к, / И́же, Ада́ма
обнови́в, отъят кля́тву Де́вою. / Лю́дие, рцем: / благослове́н
прише́дый Бо́же наш, сла́ва Тебе́.</p>

<h4 id="n9343">Слава, глас и подобен тойже:</h4>

<p class="MsoNormal" id="n9344"><span style="color:red" id="n9345">Г</span>ряди́, Вифлее́ме,
/ гото́ви рожде́ственная, / прииди́, Ио́сифе, напиши́ся
с Мари́ею, / пречестны́я я́сли, Богоно́сныя пелены́, /
в ни́хже Жизнь пови́вшися / плени́цы сме́ртныя расто́ргнет,
/ стяга́ющи к нетле́нию челове́ки, / Христо́с Бог наш.</p>

<h4 id="n9346">И ныне, подобен тойже:</h4>

<p class="MsoNormal" id="n9347"><span style="color:red" id="n9348">О</span>, блаже́нное Богоотрокови́цы
чре́во, / я́же мы́сленне Небесе́ бо́льши показа́ся!
/ Его́же бо не вмеща́ет Не́бо, / Ты содержи́ши, в Себе́
нося́щи. / О, блаже́нны сосцы́ Де́вы, / я́же соссе́т
пита́яй вся́ко дыха́ние Христо́с, / в ложесна́х плоть Себе́
созда́в / Безму́жныя Отрокови́цы!</p>

<h3 id="n9349">На стиховне стихиры предпразднства, глас 2.<br id="n9350">
Подобен: До́ме Евфра́фов:</h3>

<p class="MsoNormal" id="n9351"><span style="color:red" id="n9352">Д</span>ом Вседе́теля / показа́лася
еси́, о Де́во! / В Тебе́ бо всели́вся, / Госпо́дь сла́вы
/ роди́тися ны́не происхо́дит.</p>

<p class="MsoNormal" id="n9353"><span style="color:red" id="n9354">Стих:</span> <b id="n9355">Бог от ю́га прии́дет
/ и Святы́й из горы́ приосене́нныя ча́щи.</b></p>

<p class="MsoNormal" id="n9356"><span style="color:red" id="n9357">М</span>ла́до в Вифлее́ме
/ Де́тище из Де́вы, / Бог преве́чный, / в я́слех безслове́сных
ражда́ется, / о, чудесе́!</p>

<p class="MsoNormal" id="n9358"><span style="color:red" id="n9359">Стих:</span> <b id="n9360">Го́споди, услы́шах
слух Твой и убоя́хся; / Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n9361"><span style="color:red" id="n9362">Ч</span>и́ни у́мнии а́нгельстии,
/ в Вы́шних Бо́гу / с па́стырьми воспо́йте / и с волхвы́
ражда́ющемуся: / сла́ва Тебе́.</p>

<h4 id="n9363">Слава, подобен тойже:</h4>

<p class="MsoNormal" id="n9364"><span style="color:red" id="n9365">С</span>ла́ва Тебе́, О́тче,
/ Сы́не и Ду́ше, / И́мже устро́ися / та́инство ужа́сное
/ челове́ком на возрожде́ние.</p>

<h4 id="n9366">И ныне, подобен тойже:</h4>

<p class="MsoNormal" id="n9367"><span style="color:red" id="n9368">Р</span>а́дуйся, Я́же Жизнь
/ ро́ждшая ми́ру, / Де́во Богоро́дице, / от Ду́ха Свята́го
/ всех на избавле́ние.</p>

<p class="MsoNormal" id="n9369">&nbsp;</p>

<p class="MsoNormal" id="n9370"><a href="#_ОГЛАВЛЕНИЕ" id="n9371"><span style="color:red" id="n9372">В оглавление.</span></a></p>

<p class="MsoNormal" id="n9373">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n9374"><br clear="all" style="page-break-before:always" id="n9375">
</span>

<div class="WordSection19" id="n9376">

<p class="MsoNormal" align="right" style="text-align:right" id="n9377"><a name="_Ref140420714" id="n9378"><span style="color:red" id="n9379">Месяца декабря в 25-й день</span></a></p>

<h1 id="n9380"><a name="_ЕЖЕ_ПО_ПЛОТИ" id="n9381"></a>ЕЖЕ ПО ПЛОТИ РОЖДЕСТВО ГОСПОДА БОГА<br id="n9382">
И СПАСА НАШЕГО ИИСУСА ХРИСТА</h1>

<h2 id="n9383"><a name="_ПОСЛЕДОВАНИЕ_ЧАСОВ,_ПЕВАЕМЫХ" id="n9384"></a>ПОСЛЕДОВАНИЕ ЧАСОВ,<br id="n9385">
ПЕВАЕМЫХ В НАВЕЧЕРИИ РОЖДЕСТВА ХРИСТОВА.<br id="n9386">
ЧАС ПЕРВЫЙ</h2>

<p class="MsoNormal" id="n9387"><span style="color:red" id="n9388">В начале втораго часа знаменует в кампан.
И собравшимся во храм, облачится иерей в фелонь, диакон же в стихарь. И поставляет
параекклисиарх аналогий украшен прямо царских врат, и вжигает свещу на свещнице.
Иерей же исходит со Евангелием во храм, или в трапезу царскими враты, предходящу
ему диакону с кадилом. И полагает иерей святое Евангелие на аналогии и, став пред
аналогом, творит начало по обычаю. И по начале чтец: </span>Сла́ва Тебе́,
Бо́же наш, сла́ва Тебе́.<span style="color:red" id="n9389"> И </span>Царю́
Небе́сный:<span style="color:red" id="n9390"> и прочая. И по возгласе кадит священник
святое Евангелие на аналогии окрест и прочия иконы, и храм весь, и настоятеля, и
братию.</span></p>

<p class="MsoNormal" id="n9391"><span style="color:red" id="n9392">Чтец же чтет:</span> Ами́нь. <span style="color:red" id="n9393">С</span>ла́ва Тебе́, Бо́же наш, сла́ва
Тебе́.</p>

<p class="MsoNormal" id="n9394"><span style="color:red" id="n9395">Ц</span>арю́ Небе́сный,
Уте́шителю, Ду́ше и́стины, И́же везде́ сый и вся исполня́яй,
Сокро́вище благи́х и жи́зни Пода́телю, прииди́ и всели́ся
в ны, и очи́сти ны от вся́кия скве́рны, и спаси́, Бла́же,
ду́ши на́ша.</p>

<p class="MsoNormal" id="n9396"><span style="color:red" id="n9397">С</span>вяты́й Бо́же,
Святы́й Кре́пкий, Святы́й Безсме́ртный, поми́луй нас. <span style="color:red" id="n9398">Трижды.</span></p>

<p class="MsoNormal" id="n9399"><span style="color:red" id="n9400">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n9401"><span style="color:red" id="n9402">П</span>ресвята́я Тро́ице,
поми́луй нас; Го́споди, очи́сти грехи́ на́ша; Влады́ко,
прости́ беззако́ния на́ша; Святы́й, посети́ и исцели́
не́мощи на́ша, и́мене Твоего́ ра́ди.</p>

<p class="MsoNormal" id="n9403"><span style="color:red" id="n9404">Г</span>о́споди, поми́луй,
<span style="color:red" id="n9405">трижды. Сла́ва, и ны́не:</span></p>

<p class="MsoNormal" id="n9406"><span style="color:red" id="n9407">О́</span>тче наш, И́же еси́
на Небесе́х, да святи́тся и́мя Твое́, да прии́дет Ца́рствие
Твое́, да бу́дет во́ля Твоя́, я́ко на Небеси́ и
на земли́. Хлеб наш насу́щный да́ждь нам днесь; и оста́ви
нам до́лги на́ша, я́коже и мы оставля́ем должнико́м на́шим;
и не введи́ нас во искуше́ние, но изба́ви нас от лука́ваго.</p>

<p class="MsoNormal" id="n9408"><span style="color:red" id="n9409">Иерей:</span> Я́ко Твое́
есть Ца́рство, и си́ла, и сла́ва, Отца́, и Сына́, и
Свята́го Ду́ха, ны́не и при́сно, и во ве́ки
веко́в.</p>

<p class="MsoNormal" id="n9410"><span style="color:red" id="n9411">Таже чтец: </span>Ами́нь. <span style="color:red" id="n9412">Г</span>о́споди, поми́луй, <span style="color:red" id="n9413">12,
Сла́ва, и ны́не:</span></p>

<p class="MsoNormal" id="n9414"><span style="color:red" id="n9415">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n9416"><span style="color:red" id="n9417">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n9418"><span style="color:red" id="n9419">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n9420">Псалом 5.</h3>

<p class="MsoNormal" id="n9421"><span style="color:red" id="n9422">Г</span>лаго́лы моя́ внуши́,
Го́споди, разуме́й зва́ние мое́. Вонми́ гла́су моле́ния
моего́, Царю́ мой и Бо́же мой, я́ко к Тебе́ помолю́ся,
Го́споди. Зау́тра услы́ши глас мой: Зау́тра предста́ну
Ти, и у́зриши мя. Я́ко Бог, не хотя́й беззако́ния, Ты еси́,
не присели́тся к Тебе́ лука́внуяй, ниже́ пребу́дут беззако́нницы
пред очи́ма Твои́ма. Возненави́дел еси́ вся, де́лающия
беззако́ние. Погуби́ши вся, глаго́лющия лжу, му́жа крове́й
и льсти́ва гнуша́ется Госпо́дь. Аз же мно́жеством ми́лости
Твоея́ вни́ду в дом Твой, поклоню́ся ко хра́му свято́му
Твоему́ в стра́се Твое́м. Го́споди, наста́ви мя пра́вдою
Твое́ю, враг мои́х ра́ди испра́ви пред Тобо́ю путь мой.
Я́ко несть во усте́х их и́стины, се́рдце их су́етно, гроб
отве́рст горта́нь их, язы́ки свои́ми льща́ху. Суди́
им, Бо́же, да отпаду́т от мы́слей свои́х, по мно́жеству
нече́стия их изри́ни я́, я́ко преогорчи́ша Тя, Го́споди.
И да возвеселя́тся вси, упова́ющии на Тя, во век возра́дуются, и
всели́шися в них. И похва́лятся о Тебе́ лю́бящии И́мя Твое́.
Я́ко Ты благослови́ши пра́ведника, Го́споди, я́ко ору́жием
благоволе́ния венча́л еси́ нас.</p>

<h3 id="n9423">Псалом 44.</h3>

<p class="MsoNormal" id="n9424"><span style="color:red" id="n9425">О</span>тры́гну се́рдце мое́
сло́во бла́го, глаго́лю аз дела́ моя́ Царе́ви, язы́к
мой – трость кни́жника скоропи́сца. Красе́н добро́тою па́че
сыно́в челове́ческих, излия́ся благода́ть во устна́х Твои́х,
сего́ ра́ди благослови́ Тя Бог во век. Препоя́ши меч Твой по
бедре́ Твое́й, Си́льне. Красото́ю Твое́ю и добро́тою
Твое́ю и наляцы́, и успева́й, и ца́рствуй и́стины ра́ди,
и кро́тости, и пра́вды, и наста́вит Тя ди́вно десни́ца
Твоя́. Стре́лы Твоя́ изощре́ны, Си́льне, лю́дие под
Тобо́ю паду́т в се́рдцы враг царе́вых. Престо́л Твой, Бо́же,
в век ве́ка: жезл пра́вости, жезл Ца́рствия Твоего́. Возлюби́л
еси́ пра́вду и возненави́дел еси́ беззако́ние: сего́
ра́ди пома́за Тя, Бо́же, Бог Твой еле́ем ра́дости па́че
прича́стник Твои́х. Сми́рна, и ста́кти, и касси́я от риз
Твои́х, от тя́жестей слоно́вых, из ни́хже возвесели́ша
Тя. Дще́ри царе́й в че́сти Твое́й. Предста́ Цари́ца
одесну́ю Тебе́, в ри́зах позлаще́нных оде́яна, преиспещре́на.
Слы́ши, Дщи, и виждь, и приклони́ у́хо Твое́, и забу́ди
лю́ди Твоя́ и дом отца́ Твоего́, и возжела́ет Царь добро́ты
Твоея́: зане́ Той есть Госпо́дь Твой, и поклони́шася Ему́.
И дщи Ти́рова с да́ры, лицу́ Твоему́ помо́лятся бога́тии
лю́дстии. Вся сла́ва Дще́ре Царе́вы внутрь, ря́сны златы́ми
оде́яна и преиспещре́на. Приведу́тся Царю́ де́вы в след
Ея́. И́скренния Ея́ приведу́тся Тебе́, приведу́тся
в весе́лии и ра́довании, введу́тся в храм Царе́в. Вме́сто
оте́ц Твои́х бы́ша сы́нове Твои́, поста́виши я́
кня́зи по всей земли́. Помяну́ И́мя Твое́ во вся́ком
ро́де и ро́де. Сего́ ра́ди лю́дие испове́дятся Тебе́
в век и во век ве́ка.</p>

<h3 id="n9426">Псалом 45.</h3>

<p class="MsoNormal" id="n9427"><span style="color:red" id="n9428">Б</span>ог нам прибе́жище и си́ла,
Помо́щник в ско́рбех, обре́тших ны зело́. Сего́ ра́ди
не убои́мся, внегда́ смуща́ется земля́ и прелага́ются го́ры
в сердца́ морска́я. Возшуме́ша и смято́шася во́ды их, смято́шася
го́ры кре́постию Его́. Ре́чная устремле́ния веселя́т
град Бо́жий: освяти́л есть селе́ние Свое́ Вы́шний. Бог
посреде́ его́, и не подви́жится, поможе́т ему́ Бог у́тро
зау́тра. Смято́шася язы́цы, уклони́шася ца́рствия, даде́
глас Свой Вы́шний, подви́жеся земля́. Госпо́дь сил с на́ми,
Засту́пник наш Бог Иа́ковль. Прииди́те и ви́дите дела́
Бо́жия, я́же положи́ чудеса́ на земли́. Отъе́мля бра́ни
до коне́ц земли́, / лук сокруши́т, и сло́мит ору́жие, и
щиты́ сожже́т огне́м. Упраздни́теся и разуме́йте, я́ко
Аз есмь Бог: вознесу́ся во язы́цех, вознесу́ся на земли́. Госпо́дь
Сил с на́ми, Засту́пник наш Бог Иа́ковль.</p>

<p class="MsoNormal" id="n9429"><span style="color:red" id="n9430">Сла́ва, и ны́не,</span> Аллилу́иа,<span style="color:red" id="n9431"> (3). </span>Го́споди, поми́луй,<span style="color:red" id="n9432"> (3).</span></p>

<h3 id="n9433">Слава, тропарь предпразднства, глас 4:</h3>

<p class="MsoNormal" id="n9434"><span style="color:red" id="n9435">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя Рождества́, / и ме́сто ни еди́ноже бе обита́лищу,
/ но, я́коже кра́сная пала́та, верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.</p>

<p class="MsoNormal" id="n9436"><span style="color:red" id="n9437">И ныне, Богородичен:</span> Что Тя нарече́м,
о Благода́тная? / Не́бо, я́ко возсия́ла еси́ Со́лнце
Пра́вды. / Рай, я́ко прозябла́ еси́ цвет нетле́ния. / Де́ву,
я́ко пребыла́ еси́ нетле́нна. / Чи́стую Ма́терь, я́ко
име́ла еси́ на святы́х Твои́х объя́тиях Сы́на, всех
Бо́га. / Того́ моли́ спасти́ся душа́м на́шим.</p>

<h3 id="n9438">Таже тропари сия по дважды поем.<br id="n9439">
Творение Софрония, патриарха Иерусалимскаго, глас 8:</h3>

<p class="MsoNormal" id="n9440"><span style="color:red" id="n9441">В</span>ифлее́ме, угото́вися,
/ благоукраси́теся, я́сли, / верте́пе, приими́: И́стина
прии́де. / Сень мимотече́, и Бог челове́ком от Де́вы яви́ся,
/ вообрази́вся я́коже мы и обожи́в плоть. / Тем Ада́м обновля́ется,
со Е́вою зову́ще: / на земли́ благоволе́ние яви́ся спасти́
род наш.</p>

<p class="MsoNormal" id="n9442"><span style="color:red" id="n9443">Вторый лик, тойже тропарь без припева:</span></p>

<p class="MsoNormal" id="n9444"><span style="color:red" id="n9445">Стих:</span> <b id="n9446">Бог от ю́га прии́дет
</b><b id="n9447">/ и Святы́й из Горы́ приосене́нныя ча́щи.</b></p>

<p class="MsoNormal" id="n9448"><span style="color:red" id="n9449">Глас 3:</span> Ны́не проро́ческое
прорица́ние испо́лнитися гряде́т, / та́йно глаго́лющее:
/ и ты, Вифлее́ме, земле́ Иу́дова, / ника́коже нарече́шися
ме́нши во влады́ках, / предуготовля́ющи верте́п: / из тебе́
бо ми изы́дет Игу́мен язы́ков во пло́ти, / от Де́вы Отрокови́цы
Христо́с Бог, / И́же упасе́т лю́ди Своя́ но́ваго Изра́иля;
/ дади́м Ему́ вси вели́чие.</p>

<p class="MsoNormal" id="n9450"><span style="color:red" id="n9451">Стих:</span> <b id="n9452">Го́споди, услы́шах
слух Твой и убоя́хся; </b><b id="n9453">/ Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n9454"><span style="color:red" id="n9455">Паки тойже тропарь. Таже:</span></p>

<p class="MsoNormal" id="n9456"><span style="color:red" id="n9457">Слава, глас 8: </span>Сия́ глаго́лет
Ио́сиф к Де́ве: / Мари́е, что де́ло сие́, е́же в Тебе́
зрю? / Недоуме́ю, и удивля́юся, и умо́м ужаса́юся; / о́тай
у́бо от мене́ бу́ди вско́ре. / Мари́е, что де́ло сие́,
е́же в Тебе́ ви́жу? / За честь – срамоту́, за весе́лие
– скорбь, / вме́сто е́же хвали́тися, укори́зну ми принесла́
еси́. / Ктому́ не терплю́ уже́ поноше́ний челове́ческих,
/ и́бо от иере́й из Це́ркве Госпо́дни я́ко непоро́чную
Тя прия́х, / и что ви́димое?</p>

<p class="MsoNormal" id="n9458"><span style="color:red" id="n9459">И ныне, паки тойже.</span></p>

<h3 id="n9460">Посем прокимен, глас 4:</h3>

<p class="MsoNormal" id="n9461"><span style="color:red" id="n9462">Г</span>оспо́дь рече́ ко Мне:
/ Сын Мой еси́ Ты, Аз днесь роди́х Тя.</p>

<p class="MsoNormal" id="n9463"><span style="color:red" id="n9464">Стих:</span> Проси́ от Мене́,
и дам Ти язы́ки достоя́ние Твое́, и одержа́ние Твое́ концы́
земли́.</p>

<h3 id="n9465">Таже, паремия.<br id="n9466">
Проро́чества Михе́ина чте́ние.</h3>

<p class="MsoNormal" id="n9467"><span style="color:red" id="n9468">Т</span>а́ко глаго́лет Госпо́дь:
и ты, Вифлее́ме, до́ме Евфра́фов, еда́ мал еси́ е́же
бы́ти в ты́сящах Иу́довыхъ? Из тебе́ бо Мне изы́дет Старе́йшина,
е́же бы́ти в кня́зя во Изра́или́, и исхо́ди Его́
из нача́ла от дней ве́ка. Сего́ ра́ди даст я́, до вре́мене
ражда́ющия роди́т, и про́чии от бра́тий Его́ обратя́тся
к сыно́м Изра́илевым. И ста́нет, и у́зрит, и упасе́т ста́до
Свое́ кре́постию Госпо́дь. И в сла́ве и́мени Го́спода
Бо́га Своего́ пребу́дут, зане́ ны́не возвели́чится
да́же до коне́ц земли́.</p>

<p class="MsoNormal" align="right" style="text-align:right" id="n9469"><span style="font-size:
8.0pt;color:red" id="n9470">Мих 5:2–4</span></p>

<h3 id="n9471">К Евре́ем посла́ния свята́го апо́стола Па́вла чте́ние.</h3>

<p class="MsoNormal" id="n9472"><span style="color:red" id="n9473">М</span>ногоча́стне и многообра́зне
дре́вле Бог, глаго́лавый отце́м во проро́цех. В после́док
дний сих глаго́ла нам в Сы́не, Его́же положи́ насле́дника
всем, И́мже и ве́ки сотвори́. И́же Сый сия́ние сла́вы
и о́браз Ипоста́си Его́, нося́ же вся́ческая глаго́лом
си́лы Своея́, Собо́ю очище́ние сотвори́в грехо́в на́ших,
се́де одесну́ю Престо́ла вели́чествия на высо́ких. Толи́ко
лу́чший быв А́нгел, ели́ко пресла́внее па́че их насле́дствова
и́мя. Кому́ бо рече́ когда́ от А́нгел: Сын Мой еси́
Ты, Аз днесь роди́х Тя; и па́ки: Аз бу́ду Ему́ во Отца́,
и Той бу́дет Мне в Сы́на. Егда́ же па́ки вво́дит Перворо́днаго
во вселе́нную, глаго́лет: и да покло́нятся Ему́ вси А́нгели
Бо́жии. И ко А́нгелом у́бо глаго́лет: творя́й А́нгелы
Своя́ ду́хи и слуги́ Своя́ огнь паля́щ. К Сы́ну же:
престо́л Твой, Бо́же, в век ве́ка, жезл пра́вости, жезл Ца́рствия
Твоего́. Возлюби́л еси́ пра́вду и возненави́дел еси́
беззако́ние, сего́ ра́ди пома́за Тя, Бо́же, Бог Твой еле́ем
ра́дости па́че прича́стник Твои́х. И па́ки: в нача́ле
Ты, Го́споди, зе́млю основа́л еси́, и дела́ руку́
Твое́ю суть небеса́. Та́ поги́бнут, Ты же пребыва́еши,
и вся, я́коже ри́за, обетша́ют, и, я́ко оде́жду, свие́ши
их, и изменя́тся; Ты же то́йжде еси́, и ле́та Твоя́ не
оскуде́ют.</p>

<p class="MsoNormal" align="right" style="text-align:right" id="n9474"><span style="font-size:
8.0pt;color:red" id="n9475">Зачало 303: Евр 1:1–12</span></p>

<h3 id="n9476">Иерей: От Матфе́я свята́го Ева́нгелия чте́ние.</h3>

<p class="MsoNormal" id="n9477"><span style="color:red" id="n9478">И</span>ису́с Христо́во Рождество́
си́це бе: обруче́нней у́бо бы́вши Ма́тери Его́ Мари́и
Ио́сифови, пре́жде да́же не сни́тися и́ма, обре́теся
иму́щи во чре́ве от Ду́ха Свя́та. Ио́сиф же, муж Ея́,
пра́веден сый и, не хотя́ Ея́ обличи́ти, восхоте́ тай пусти́ти
Ю́. Сия́ же ему́ помы́слившу, се А́нгел Госпо́день
во сне яви́ся ему́, глаго́ля: Ио́сифе, сы́не Дави́дов,
не убо́йся прия́ти Мариа́м, жены́ твоея́: ро́ждшее
бо ся в Ней от Ду́ха есть Свя́та. Роди́т же Сы́на, и нарече́ши
и́мя Ему́ Иису́с. Той бо спасе́т лю́ди Своя́ от грех
их. Сие́ же все бысть, да сбу́дется рече́нное от Го́спода проро́ком,
глаго́лющим: Се́ Де́ва во чре́ве прии́мет и роди́т
Сы́на, и нареку́т и́мя Ему́ Емману́ил, е́же есть сказа́емо,
с на́ми Бог. Воста́в же Ио́сиф от сна, сотвори́, я́коже
повеле́ ему́ А́нгел Госпо́день, и прия́т Жену́ свою́.
И не зна́яше Ея́, до́ндеже роди́ Сы́на Своего́ пе́рвенца,
и нарече́ и́мя Ему́ Иису́с.</p>

<p class="MsoNormal" align="right" style="text-align:right" id="n9479"><span style="font-size:
8.0pt;color:red" id="n9480">Зачало 2. Мф 1:18–25</span></p>

<h3 id="n9481">Посем тропарь:</h3>

<p class="MsoNormal" id="n9482"><span style="color:red" id="n9483">С</span>топы́ моя́ напра́ви
по словеси́ Твоему́ / и да не облада́ет мно́ю вся́кое беззако́ние.
/ Изба́ви мя от клеветы́ челове́ческия, и сохраню́ за́поведи
Твоя́. / Лице́ Твое́ просвети́ на раба́ Твоего́ /
и нау́чи мя оправда́нием Твои́м.</p>

<p class="MsoNormal" id="n9484"><span style="color:red" id="n9485">Д</span>а испо́лнятся уста́
моя́ хвале́ния Твоего́, Го́споди, / я́ко да воспою́
сла́ву Твою́, / весь день великоле́пие Твое́.</p>

<p class="MsoNormal" id="n9486"><span style="color:red" id="n9487">Таже Трисвятое и по О́тче наш:</span></p>

<h3 id="n9488">Кондак, глас 3:</h3>

<p class="MsoNormal" id="n9489"><span style="color:red" id="n9490">Д</span>е́ва днесь Преве́чное
Сло́во / в верте́пе гряде́т роди́ти неизрече́нно: / лику́й,
вселе́нная, услы́шавши, / просла́ви со А́нгелы и па́стырьми
/ хотя́щаго яви́тися Отроча́ Мла́до, Преве́чнаго Бо́га.</p>

<p class="MsoNormal" id="n9491"><span style="color:red" id="n9492">Г</span>о́споди, поми́луй,<span style="color:red" id="n9493"> 40.</span></p>

<h3 id="n9494">И молитва:</h3>

<p class="MsoNormal" id="n9495"><span style="color:red" id="n9496">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n9497"><span style="color:red" id="n9498">Г</span>о́споди, поми́луй <span style="color:red" id="n9499">(3)</span>.</p>

<p class="MsoNormal" id="n9500"><span style="color:red" id="n9501">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n9502"><span style="color:red" id="n9503">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n9504"><span style="color:red" id="n9505">И́</span>менем Госпо́дним благослови́,
о́тче.</p>

<h3 id="n9506">Священник возглашает:</h3>

<p class="MsoNormal" id="n9507"><span style="color:red" id="n9508">Б</span>о́же, уще́дри ны и
благослови́ ны, просвети́ лице́ Твое́ на ны и поми́луй
ны.</p>

<h3 id="n9509">Таже молитву сию:</h3>

<p class="MsoNormal" id="n9510"><span style="color:red" id="n9511">Х</span>ристе́, Све́те и́стинный,
просвеща́яй и освяща́яй вся́каго челове́ка, гряду́щаго
в мир, да зна́менается на нас свет Лица́ Твоего́, да в нем у́зрим
Свет непристу́пный, и испра́ви стопы́ на́ша к де́ланию
за́поведей Твои́х моли́твами Пречи́стыя Твоея́ Ма́тере
и всех Твои́х святы́х, ами́нь.</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n9512"><br clear="all" style="page-break-before:auto" id="n9513">
</span>

<div class="WordSection20" id="n9514">

<p class="MsoNormal" id="n9515">&nbsp;</p>

<h2 id="n9516"><a name="_ЧАС_ТРЕТИЙ" id="n9517"></a>ЧАС ТРЕТИЙ</h2>

<p class="MsoNormal" id="n9518"><span style="color:red" id="n9519">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n9520"><span style="color:red" id="n9521">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n9522"><span style="color:red" id="n9523">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n9524">Таже псалом 66.</h3>

<p class="MsoNormal" id="n9525"><span style="color:red" id="n9526">Б</span>о́же, уще́дри ны, и
благослови́ ны, и просвети́ лице́ Твое́ на ны, и поми́луй
ны: позна́ти на земли́ путь Твой, во всех язы́цех спасе́ние
Твое́. Да испове́дятся Тебе́ лю́дие, Бо́же, да испове́дятся
Тебе́ лю́дие вси. Да возвеселя́тся и да возра́дуются язы́цы,
я́ко су́диши лю́дем правото́ю и язы́ки на земли́ наста́виши.
Да испове́дятся Тебе́ лю́дие, Бо́же, да испове́дятся Тебе́
лю́дие вси. Земля́ даде́ плод свой. Благослови́ ны, Бо́же,
Бо́же наш. Благослови́ ны, Бо́же, и да убоя́тся Его́ вси
концы́ земли́.</p>

<h3 id="n9527">Псалом 86.</h3>

<p class="MsoNormal" id="n9528"><span style="color:red" id="n9529">О</span>снова́ния Его́ на гора́х
святы́х, лю́бит Госпо́дь врата́ Сио́ня па́че всех
селе́ний Иа́ковлих. Пресла́вная глаго́лашася о тебе́, гра́де
Бо́жий. Помяну́ Раа́в и Вавило́на ве́дущим Мя; и се иноплеме́нницы,
и Тир, и лю́дие Ефио́пстии, си́и бы́ша та́мо. Ма́ти
Сио́н рече́т: Челове́к и Челове́к роди́ся в нем, и Той
основа́ и Вы́шний. Госпо́дь пове́сть в писа́нии люде́й
и князе́й сих, бы́вших в нем. Я́ко веселя́щихся всех жили́ще
в Тебе́.</p>

<h3 id="n9530">Псалом 50.</h3>

<p class="MsoNormal" id="n9531"><span style="color:red" id="n9532">П</span>оми́луй мя, Бо́же,
по вели́цей ми́лости Твое́й и по мно́жеству щедро́т Твои́х,
очи́сти беззако́ние мое́. Наипа́че омы́й мя от беззако́ния
моего́ и от греха́ моего́ очи́сти мя. Я́ко беззако́ние
мое́ аз зна́ю и грех мой предо мно́ю есть вы́ну. Тебе́
еди́ному согреши́х и лука́вое пред Тобо́ю сотвори́х. Я́ко
да оправди́шися во словесе́х Твои́х и победи́ши внегда́
суди́ти Ти. Се бо в беззако́ниих зача́т есмь, и во гресе́х роди́
мя ма́ти моя́. Се бо и́стину возлюби́л еси́, безве́стная
и та́йная прему́дрости Твоея́ яви́л ми еси́. Окропи́ши
мя иссо́пом, и очи́щуся; омы́еши мя, и па́че сне́га убелю́ся.
Слу́ху моему́ да́си ра́дость и весе́лие, возра́дуются
ко́сти смире́нныя. Отврати́ лице́ Твое́ от грех мои́х
и вся беззако́ния моя́ очи́сти. Се́рдце чи́сто сози́жди
во мне, Бо́же, и Дух прав обнови́ во утро́бе мое́й. Не отве́ржи
мене́ от лица́ Твоего́ и Ду́ха Твоего́ Свята́го не
отыми́ от мене́. Возда́ждь ми ра́дость спасе́ния Твоего́
и Ду́хом Влады́чним утверди́ мя. Научу́ беззако́нныя путе́м
Твои́м, и нечести́вии к Тебе́ обратя́тся. Изба́ви мя от
крове́й, Бо́же, Бо́же спасе́ния моего́, возра́дуется
язы́к мой пра́вде Твое́й. Го́споди, устне́ мои́ отве́рзеши,
и уста́ моя́ возвестя́т хвалу́ Твою́. Я́ко а́ще
бы восхоте́л еси́ же́ртвы, дал бых у́бо: всесожже́ния не
благоволи́ши. Же́ртва Бо́гу – дух сокруше́н, се́рдце сокруше́нно
и смире́нно Бог не уничижи́т. Ублажи́, Го́споди, благоволе́нием
Твои́м Сио́на, и да сози́ждутся сте́ны Иерусали́мския.
Тогда́ благоволи́ши же́ртву пра́вды, возноше́ние и всесожега́емая,
тогда́ возложа́т на олта́рь Твой тельцы́.</p>

<p class="MsoNormal" id="n9533"><span style="color:red" id="n9534">Сла́ва, и ны́не,</span> Аллилу́иа,<span style="color:red" id="n9535"> (3). </span>Го́споди, поми́луй,<span style="color:red" id="n9536"> (3).</span></p>

<h3 id="n9537">Слава, тропарь, глас 4:</h3>

<p class="MsoNormal" id="n9538"><span style="color:red" id="n9539">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя Рождества́, / и ме́сто ни еди́ноже бе обита́лищу,
/ но, я́коже кра́сная пала́та, верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.</p>

<p class="MsoNormal" id="n9540"><span style="color:red" id="n9541">И ныне, Богородичен:</span> Богоро́дице,
Ты еси́ лоза́ и́стинная, / возрасти́вшая нам Плод живота́,
/ Тебе́ мо́лимся: / моли́ся, Влады́чице, со святы́ми апо́столы
/ поми́ловати ду́ши на́ша.</p>

<h3 id="n9542">Таже тропари сия по дважды поем. Глас 6:</h3>

<p class="MsoNormal" id="n9543"><span style="color:red" id="n9544">С</span>ей Бог наш, / не вмени́тся
ин к Нему́, / роди́выйся от Де́вы, и с челове́ки поживе́;
/ во я́слех убо́гих / Сын Единоро́дный лежа́щь ви́дится
челове́к / и пелена́ми повива́ется, и́же сла́вы Госпо́дь.
/ И волхво́м звезда́ возвеща́ет в Его́ поклоне́ние. / И
мы пои́м: Тро́ице Свята́я, спаси́ ду́ши на́ша. <span style="color:red" id="n9545">(2)</span></p>

<h4 id="n9546">Таже поем, глас 8:</h4>

<p class="MsoNormal" id="n9547"><span style="color:red" id="n9548">Стих:</span> <b id="n9549">Бог от ю́га прии́дет
</b><b id="n9550">/ и Святы́й из Горы́ приосене́нныя ча́щи.</b></p>

<p class="MsoNormal" id="n9551"><span style="color:red" id="n9552">П</span>ре́жде Рождества́ Твоего́,
/ тре́петно зря́ще та́инство Твое́, Го́споди, / разу́мная
во́инства дивля́хуся: / я́коже бо Младе́нец роди́тися благоизво́лил
еси́, / не́бо украси́вый звезда́ми, / и во я́слех безслове́сных
возлежи́ши, / дла́нию содержа́й всея́ земли́ концы́.
/ Таковы́м бо смотре́нием уве́дено бысть милосе́рдие Твое́,
Христе́, / ве́лия ми́лость Твоя́, сла́ва Тебе́.</p>

<p class="MsoNormal" id="n9553"><span style="color:red" id="n9554">Стих:</span> <b id="n9555">Го́споди, услы́шах
слух Твой и убоя́хся; </b><b id="n9556">/ Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n9557"><span style="color:red" id="n9558">И паки поем тойже тропарь. Посем:</span></p>

<p class="MsoNormal" id="n9559"><span style="color:red" id="n9560">Слава, глас 3: </span>Ио́сифе, рцы
нам: / ка́ко, Ю́же от святы́х прия́л еси́, / Де́ву
непра́здну приво́диши в Вифлее́м? / Аз, рече́, проро́ки
испыта́х / и, весть прие́м от А́нгела, уве́рихся, / я́ко
Бо́га роди́т Мари́я несказа́нно; / Ему́же на поклоне́ние
волсви́ от восто́ков прии́дут, / с да́ры честны́ми служа́ще.
/ Воплоти́выйся нас ра́ди, Го́споди, / сла́ва Тебе́.</p>

<p class="MsoNormal" id="n9561"><span style="color:red" id="n9562">И ныне, паки тойже тропарь.</span></p>

<h3 id="n9563">Прокимен, глас 4:</h3>

<p class="MsoNormal" id="n9564"><span style="color:red" id="n9565">О</span>троча́ роди́ся нам,
/ Сын, и даде́ся нам.</p>

<p class="MsoNormal" id="n9566"><span style="color:red" id="n9567">Стих:</span> Его́же нача́льство
бысть на ра́ме Его́.</p>

<h3 id="n9568">Проро́чества Вару́хова чте́ние.</h3>

<p class="MsoNormal" id="n9569"><span style="color:red" id="n9570">С</span>ей Бог наш, и не приложи́тся
ин к Нему́. Изобре́те всяк путь худо́жества, и даде́ и Иа́кову,
о́троку Своему́, и Изра́илю, возлю́бленному от Него́. Посе́м
же на земли́ яви́ся и с челове́ки поживе́. Сия́ кни́га
повеле́ний Бо́жиих, и зако́н сый во ве́ки; вси, держа́щиися
ея́, в живо́т вни́дут, оста́вившии же ю, у́мрут. Обрати́ся,
Иа́кове, и ими́ся ея́. Поиди́ к сия́нию пря́мо све́та
ея́. Не даждь ино́му сла́вы твоея́ и поле́зных тебе́
язы́ку чужде́му. Блаже́ни есмы́, Изра́илю, я́ко уго́дная
Бо́гу нам разу́мна суть.</p>

<p class="MsoNormal" align="right" style="text-align:right" id="n9571"><span style="font-size:
8.0pt;color:red" id="n9572">Вар 3:36–38; 4:1–4</span></p>

<h3 id="n9573">Таже Апостол.<br id="n9574">
К Гала́том посла́ния свята́го апо́стола Па́вла чте́ние.</h3>

<p class="MsoNormal" id="n9575"><span style="color:red" id="n9576">Б</span>ра́тие, пре́жде, прише́ствия
ве́ры, под зако́ном стрего́ми бе́хом, затворе́ни в хотя́щую
ве́ру откры́тися. Те́мже зако́н пе́стун нам бысть во Христа́,
да от ве́ры оправди́мся. Прише́дшей же ве́ре, уже́ не под
пе́стуном есмы́. Вси бо вы сы́нове Бо́жии есте́ ве́рою
о Христе́ Иису́се: ели́цы бо во Христа́ крести́стеся, во
Христа́ облеко́стеся. Несть иуде́й, ни е́ллин, несть раб, ни
свобо́дь, несть му́жеский пол, ни же́нский: вси бо вы еди́но
есте́ о Христе́ Иису́се. А́ще ли вы Христо́вы: у́бо
Авраа́мле се́мя есте́ и по обетова́нию насле́дницы.</p>

<p class="MsoNormal" align="right" style="text-align:right" id="n9577"><span style="font-size:
8.0pt;color:red" id="n9578">Зачало 208<span style="font-variant:small-caps" id="n9579">а</span>: Гал
3:23–29</span></p>

<h3 id="n9580">Иерей: От Луки́ свята́го Ева́нгелия чте́ние.</h3>

<p class="MsoNormal" id="n9581"><span style="color:red" id="n9582">В</span>о днех о́нех изы́де
повеле́ние от ке́саря А́вгуста написа́ти всю вселе́нную.
Сие́ написа́ние пе́рвое бысть, владя́щу Сири́ею Кирини́ю.
И идя́ху вси написа́тися, ко́ждо во свой град. Взы́де же и Ио́сиф
от Галиле́и из гра́да Назаре́та во Иуде́ю, во град Дави́дов,
и́же нарица́ется Вифлее́м, зане́ бы́ти ему́ от до́му
и оте́чества Дави́дова, написа́тися с Мари́ею, обруче́нною
ему́ Жено́ю, су́щею непра́здною. Бысть же, егда́ бы́ша
та́мо, испо́лнишася дни́е роди́ти Ей. И роди́ Сы́на
Своего́ пе́рвенца, и пови́т Его́, и положи́ Его́ в
я́слех, зане́ не бе им ме́ста во оби́тели. И па́стырие
бе́ху в то́йже стране́, бдя́ще, и стрегу́ще стра́жу
нощну́ю о ста́де свое́м. И се А́нгел Госпо́день ста в них,
и сла́ва Госпо́дня осия́ их, и убоя́шася стра́хом ве́лиим.
И рече́ им А́нгел: не бо́йтеся, се бо благовеству́ю вам ра́дость
ве́лию, я́же бу́дет всем лю́дем, я́ко роди́ся вам
днесь Спас, и́же есть Христо́с Госпо́дь, во гра́де Дави́дове.
И се вам зна́мение: обря́щете Младе́нца пови́та, лежа́ща
в я́слех. И внеза́пу бысть со А́нгелом мно́жество вой Небе́сных,
хва́лящих Бо́га и глаго́лющих: сла́ва в Вы́шних Бо́гу,
и на земли́ мир, в челове́цех благоволе́ние. И бысть, я́ко отыдо́ша
от них на Не́бо А́нгели, и челове́цы па́стырие ре́ша друг
ко дру́гу: пре́йдем до Вифлее́ма и ви́дим глаго́л сей бы́вший,
его́же Госпо́дь сказа́ нам. И приидо́ша, поспе́шшеся, и
обрето́ша Мариа́м же и Ио́сифа и Младе́нца, лежа́ща во
я́слех. Ви́девше же, сказа́ша о глаго́ле, глаго́ланном
им о Отроча́ти Сем. И вси слы́шавшии диви́шася о глаго́ланных
от па́стырей к ним. Мариа́м же соблюда́ше вся глаго́лы сия́,
слага́ющи в се́рдцы Свое́м. И возврати́шася па́стырие,
сла́вяще и хва́ляще Бо́га о всех я́же слы́шаша и ви́деша,
я́коже глаго́лано бысть к ним.</p>

<p class="MsoNormal" align="right" style="text-align:right" id="n9583"><span style="font-size:
8.0pt;color:red" id="n9584">Зачало 5. Лк 2:1–20</span></p>

<h3 id="n9585">Таже:</h3>

<p class="MsoNormal" id="n9586"><span style="color:red" id="n9587">Г</span>оспо́дь Бог благослове́н,
/ благослове́н Госпо́дь день дне, / поспеши́т нам Бог спасе́ний
на́ших, / Бог наш, Бог спаса́ти.</p>

<p class="MsoNormal" id="n9588"><span style="color:red" id="n9589">Посем Трисвятое, и по </span>О́тче
наш:</p>

<h3 id="n9590">Кондак, глас 3:</h3>

<p class="MsoNormal" id="n9591"><span style="color:red" id="n9592">Д</span>е́ва днесь Преве́чное
Сло́во / в верте́пе гряде́т роди́ти неизрече́нно: / лику́й,
вселе́нная, услы́шавши, / просла́ви со А́нгелы и па́стырьми
/ хотя́щаго яви́тися Отроча́ Мла́до, Преве́чнаго Бо́га.</p>

<p class="MsoNormal" id="n9593"><span style="color:red" id="n9594">Г</span>о́споди, поми́луй,<span style="color:red" id="n9595"> 40.</span></p>

<h3 id="n9596">И молитва:</h3>

<p class="MsoNormal" id="n9597"><span style="color:red" id="n9598">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n9599"><span style="color:red" id="n9600">Г</span>о́споди, поми́луй <span style="color:red" id="n9601">(3)</span>.</p>

<p class="MsoNormal" id="n9602"><span style="color:red" id="n9603">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n9604"><span style="color:red" id="n9605">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n9606"><span style="color:red" id="n9607">И́</span>менем Госпо́дним благослови́,
о́тче.</p>

<p class="MsoNormal" id="n9608"><span style="color:red" id="n9609">Иерей:</span> Бо́же, уще́дри
ны и благослови́ ны, просвети́ лице́ Твое́ на ны и поми́луй
ны.</p>

<h3 id="n9610">Посем молитва:</h3>

<p class="MsoNormal" id="n9611"><span style="color:red" id="n9612">В</span>лады́ко Бо́же, О́тче
Вседержи́телю, Го́споди, Сы́не Единоро́дный, Иису́се Христе́,
и Святы́й Ду́ше, еди́но Божество́, еди́на си́ла, поми́луй
мя, гре́шнаго, и, и́миже ве́си судьба́ми, спаси́ мя недосто́йнаго
раба́ Твоего́, я́ко благослове́н еси́ во ве́ки веко́в,
ами́нь.</p>

<p class="MsoNormal" id="n9613"><span style="color:red" id="n9614">На третием и шестом часех кадит диакон
Евангелие и иконы, и настоятеля, и лики токмо.</span></p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n9615"><br clear="all" style="page-break-before:auto" id="n9616">
</span>

<div class="WordSection21" id="n9617">

<p class="MsoNormal" id="n9618">&nbsp;</p>

<h2 id="n9619"><a name="_И_ГЛАГОЛЕМ_ЧАС" id="n9620"></a>И ГЛАГОЛЕМ ЧАС ШЕСТЫЙ</h2>

<p class="MsoNormal" id="n9621"><span style="color:red" id="n9622">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n9623"><span style="color:red" id="n9624">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n9625"><span style="color:red" id="n9626">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n9627">И псалом 71.</h3>

<p class="MsoNormal" id="n9628"><span style="color:red" id="n9629">Б</span>о́же, суд Твой царе́ви
даждь и пра́вду Твою́ сы́ну царе́ву: суди́ти лю́дем
Твои́м в пра́вде и ни́щим Твои́м в суде́. Да восприи́мут
го́ры мир лю́дем и хо́лми пра́вду. Су́дит ни́щим людски́м,
и спасе́т сы́ны убо́гих, и смири́т клеветника́. И пребу́дет
с со́лнцем и пре́жде луны́ ро́да родо́в. Сни́дет,
я́ко дождь на руно́, и, я́ко ка́пля, ка́плющая на зе́млю.
Возсия́ет во днех Его́ пра́вда и мно́жество ми́ра, до́ндеже
оты́мется луна́. И облада́ет от мо́ря до мо́ря и от рек
до коне́ц вселе́нныя. Пред Ним припаду́т ефио́пляне, и врази́
Его́ персть поли́жут. Ца́рие Фарси́йстии и о́строви да́ры
принесу́т. Ца́рие Ара́встии и Сава́ да́ры приведу́т.
И покло́нятся Ему́ вси ца́рие зе́мстии, вси язы́цы порабо́тают
Ему́. Я́ко изба́ви ни́ща от си́льна и убо́га, Ему́же
не бе помо́щника. Пощади́т ни́ща и убо́га и ду́ши убо́гих
спасе́т. От ли́хвы и от непра́вды изба́вит ду́ши их, и
че́стно И́мя Его́ пред ни́ми. И жив бу́дет, и да́стся
Ему́ от зла́та арави́йска, и помо́лятся о Нем вы́ну: весь
день благословя́т Его́. Бу́дет утвержде́ние на земли́ на
версе́х гор, превознесе́тся па́че лива́на плод Его́. И
процвету́т от гра́да, я́ко трава́ земна́я. Бу́дет
И́мя Его́ благослове́нно во ве́ки, пре́жде со́лнца
пребыва́ет и́мя Его́, и благословя́тся в Нем вся коле́на
земна́я, вси язы́цы ублажа́т Его́. Благослове́н Госпо́дь,
Бог Изра́илев, творя́й чудеса́ еди́н. И благослове́но и́мя
сла́вы Его́ во век и в век ве́ка; и испо́лнится сла́вы
Его́ вся земля́: бу́ди, бу́ди.</p>

<h3 id="n9630">Псалом 131.</h3>

<p class="MsoNormal" id="n9631"><span style="color:red" id="n9632">П</span>омяни́, Го́споди, Дави́да
и всю кро́тость его́. Я́ко кля́тся Го́сподеви, обеща́ся
Бо́гу Иа́ковлю: а́ще вни́ду в селе́ние до́му моего́
или́ взы́ду на одр посте́ли моея́, а́ще дам сон очи́ма
мои́ма, и ве́ждома мои́ма дрема́ние, и поко́й скраниа́ма
мои́ма, до́ндеже обря́щу ме́сто Го́сподеви, селе́ние
Бо́гу Иа́ковлю. Се слы́шахом я́ во Евфра́фе, обрето́хом
я́ в поля́х дубра́вы. Вни́дем в селе́ния Его́, поклони́мся
на ме́сто, иде́же стоя́сте но́зе Его́. Воскресни́,
Го́споди, в поко́й Твой, Ты и киво́т святы́ни Твоея́. Свяще́нницы
Твои́ облеку́тся пра́вдою, и преподо́бнии Твои́ возра́дуются.
Дави́да ра́ди раба́ Твоего́ не отврати́ лице́ пома́заннаго
Твоего́. Кля́тся Госпо́дь Дави́ду и́стиною и не отве́ржется
ея́: от плода́ чре́ва твоего́ посажду́ на престо́ле
твое́м. А́ще сохраня́т сы́нове твои́ заве́т Мой и
свиде́ния Моя́ сия́, и́мже научу́ я́, и сы́нове
их до ве́ка ся́дут на престо́ле твое́м. Я́ко избра́
Госпо́дь Сио́на, изво́ли и в жили́ще Себе́. Сей поко́й
Мой во век ве́ка, зде вселю́ся, я́ко изво́лих и. Лови́тву
его́ благословля́яй благословлю́, ни́щия его́ насыщу́
хле́бы. Свяще́нники его́ облеку́ во спасе́ние, и преподо́бнии
его́ ра́достию возра́дуются. Та́мо возращу́ рог Дави́дови,
угото́вах свети́льник пома́занному Моему́. Враги́ его́
облеку́ студо́м, на не́мже процвете́т святы́ня Моя́.</p>

<h3 id="n9633">Псалом 90.</h3>

<p class="MsoNormal" id="n9634"><span style="color:red" id="n9635">Ж</span>ивы́й в по́мощи Вы́шняго,
в кро́ве Бо́га Небе́снаго водвори́тся. Рече́т Го́сподеви:
засту́пник мой еси́ и прибе́жище мое́, Бог мой, и упова́ю
на Него́. Я́ко Той изба́вит тя от се́ти ло́вчи и от словесе́
мяте́жна. Плещма́ Свои́ма осени́т тя, и под криле́ Его́
наде́ешися, ору́жием обы́дет тя и́стина Его́. Не убои́шися
от стра́ха нощна́го, от стрелы́, летя́щия во дни, от ве́щи,
во тме преходя́щия, от сря́ща и бе́са полу́деннаго. Паде́т
от страны́ твоея́ ты́сяща и тма одесну́ю тебе́, к тебе́
же не прибли́жится. Оба́че очи́ма твои́ма смо́триши и воздая́ние
гре́шников у́зриши. Я́ко Ты, Го́споди, упова́ние мое́,
Вы́шняго положи́л еси́ прибе́жище Твое́. Не прии́дет
к тебе́ зло, и ра́на не прибли́жится телеси́ твоему́. Я́ко
А́нгелом Свои́м запове́сть о тебе́ сохрани́ти тя во всех
путе́х твои́х. На рука́х во́змут тя, да не когда́ преткне́ши
о ка́мень но́гу твою́. На а́спида и васили́ска насту́пиши
и попере́ши льва и зми́я. Я́ко на Мя упова́, и изба́влю
и́; покры́ю и́, я́ко позна́ и́мя Мое́. Воззове́т
ко Мне, и услы́шу его́; с ним есмь в ско́рби, изму́ его́
и просла́влю его́. Долгото́ю дней испо́лню его́ и явлю́
ему́ спасе́ние Мое́.</p>

<p class="MsoNormal" id="n9636"><span style="color:red" id="n9637">Сла́ва, и ны́не,</span> Аллилу́иа,<span style="color:red" id="n9638"> (3). </span>Го́споди, поми́луй,<span style="color:red" id="n9639"> (3).</span></p>

<h3 id="n9640">Слава, тропарь, глас 4:</h3>

<p class="MsoNormal" id="n9641"><span style="color:red" id="n9642">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя Рождества́, / и ме́сто ни еди́ноже бе обита́лищу,
/ но, я́коже кра́сная пала́та, верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.</p>

<p class="MsoNormal" id="n9643"><span style="color:red" id="n9644">И ныне, Богородичен:</span> Я́ко
не и́мамы дерзнове́ния за премно́гия грехи́ на́ша, / Ты
и́же от Тебе́ Ро́ждшагося моли́, Богоро́дице Де́во,
/ мно́го бо мо́жет моле́ние Ма́тернее ко благосе́рдию Влады́ки.
/ Не пре́зри гре́шных мольбы́, Всечи́стая, / я́ко ми́лостив
есть и спасти́ моги́й, / И́же и страда́ти о нас изво́ливый.</p>

<h3 id="n9645">Таже тропари сия, глас 1:</h3>

<p class="MsoNormal" id="n9646"><span style="color:red" id="n9647">П</span>рииди́те, ве́рнии,
возведе́мся Боже́ственне / и ви́дим схожде́ние Боже́ственное
свы́ше, / в Вифлее́ме к нам явле́нне, / и, умо́м очи́стившеся,
житие́ принесе́м доброде́тели, / вме́сто ми́ра предуготовля́юще
ве́рно рожде́ственныя вхо́ды, / от душе́вных сокро́вищ
зову́ще: / в Вы́шних сла́ва Бо́гу, / су́щему в Тро́ице,
/ Его́же ради в человецех благоволение явися, адама избавляя первородныя клятвы,
я́ко человеколюбец. <span style="color:red" id="n9648">(2)</span></p>

<p class="MsoNormal" id="n9649"><span style="color:red" id="n9650">Стих:</span> <b id="n9651">Бог от ю́га прии́дет
</b><b id="n9652">/ и Святы́й из Горы́ приосене́нныя ча́щи.</b></p>

<p class="MsoNormal" id="n9653"><span style="color:red" id="n9654">Глас 4:</span> Слы́ши, Не́бо,
и внуши́, земле́, / да подви́жатся основа́ния, / да прии́мут
тре́пет преиспо́дняя: / я́ко Бог же и Творе́ц в плотско́е
оде́яся зда́ние, / и И́же держа́вною руко́ю созда́вый
тварь, / утро́бы зри́тся зда́ние. / О, глубина́ бога́тства,
и прему́дрости, и ра́зума Бо́жия! / Я́ко неиспы́таны судьбы́
Его́ / и неизсле́довани путие́ Его́. </p>

<p class="MsoNormal" id="n9655"><span style="color:red" id="n9656">Стих:</span> <b id="n9657">Го́споди, услы́шах
слух Твой и убоя́хся, </b><b id="n9658">/ Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n9659"><span style="color:red" id="n9660">И паки тойже.</span></p>

<p class="MsoNormal" id="n9661"><span style="color:red" id="n9662">Слава, глас 5: </span>Прииди́те,
христоно́снии лю́дие, да ви́дим чу́до, / вся́кий ра́зум
ужаса́ющее и обдержа́щее, / и, благоче́стно воспева́юще, ве́рнии,
поклони́мся. / Днесь к Вифлее́му непра́здна су́щи Де́ва
прихо́дит роди́ти Го́спода, / ли́цы же а́нгельстии предтеку́т.
/ И, сия́ ви́дев, вопия́ше Ио́сиф обру́чник: / что́
е́же в Тебе́ стра́нное та́инство, Де́во? / И ка́ко
хо́щеши роди́ти, Неискусобра́чная Ю́нице?</p>

<p class="MsoNormal" id="n9663"><span style="color:red" id="n9664">И ныне, паки тойже.</span></p>

<h3 id="n9665">Прокимен, глас 4:</h3>

<p class="MsoNormal" id="n9666"><span style="color:red" id="n9667">И</span>з чре́ва пре́жде денни́цы
роди́х Тя, / кля́тся Госпо́дь и не раска́ется.</p>

<p class="MsoNormal" id="n9668"><span style="color:red" id="n9669">Стих:</span> Рече́ Госпо́дь
Го́сподеви моему́: седи́ одесну́ю Мене́.</p>

<p class="MsoNormal" id="n9670"><span style="color:red" id="n9671">И паремия.</span></p>

<h3 id="n9672">Проро́чества Иса́иина чте́ние.</h3>

<p class="MsoNormal" id="n9673"><span style="color:red" id="n9674">П</span>риложи́ Госпо́дь глаго́лати
ко Аха́зу, глаго́ля: проси́ себе́ зна́мения у Го́спода
Бо́га твоего́ во глубину́ или́ в высоту́. И рече́
Аха́з: не и́мам проси́ти, ниже́ искуси́ти Го́спода.
И рече́ Иса́иа: услы́шите у́бо, до́ме Дави́дов: еда́
мал вам труд дая́ти челове́ком, и ка́ко Го́споду труд даете́?
Сего́ ра́ди даст Госпо́дь Сам вам зна́мение: се Де́ва во
чре́ве прии́мет и роди́т Сы́на, и нареку́т и́мя Его́
Емману́ил; ма́сло и мед и́мать сне́сти, пре́жде не́же
уве́дети Ему́ или́ изво́лити лука́вое, избере́т благо́е:
Зане́ пре́жде, не́же разуме́ти Отроча́ти благо́е или́
зло́е, отри́нет лука́вая, избере́т благо́е. И рече́
Госпо́дь ко мне: приими́ себе́ сви́ток нов, вели́к и напиши́
в нем писа́лом челове́ческим, е́же ско́ро плене́ние сотвори́
коры́стей, настоя́т бо. И свиде́тели мне сотвори́ ве́рны
челове́ки, Ури́ю иере́я, и Заха́рию, сы́на Варахи́ина.
И приступи́х ко проро́чице, и во чре́ве прия́т и роди́
сы́на. И рече́ мне Госпо́дь: нарцы́ и́мя ему́, ско́ро
плени́ и напра́сно испрове́рзи. Зане́ пре́жде, не́же
разуме́ти отроча́ти назва́ти отца́ или́ ма́терь, прии́мет
си́лу дама́скову и коры́сти самари́йския пря́мо царю́
ассири́йскому. С на́ми Бог, разуме́йте, язы́цы, и покаря́йтеся.
Услы́шите да́же до после́дних земли́, могу́щии, покаря́йтеся,
а́ще бо па́ки возмо́жете и па́ки побежде́ни бу́дете.
И и́же а́ще сове́т совещава́ете, разори́т Госпо́дь,
и Сло́во, е́же а́ще возглаго́лете, не пребу́дет в вас,
я́ко с на́ми Бог.</p>

<p class="MsoNormal" align="right" style="text-align:right" id="n9675"><span style="font-size:
8.0pt;color:red" id="n9676">Ис 7:10–16; 8:1–4, 8–10</span></p>

<h3 id="n9677">Ко Евре́ем посла́ния свята́го апо́стола Па́вла чте́ние.</h3>

<p class="MsoNormal" id="n9678"><span style="color:red" id="n9679">В</span> нача́ле Ты, Го́споди,
зе́млю основа́л еси́, и дела́ руку́ Твое́ю суть Небеса́.
Та поги́бнут, Ты же пребыва́еши, и вся, я́коже ри́за, обетша́ют,
и, я́ко оде́жду, свие́ши их, и изменя́тся, Ты же то́йжде
еси́, и ле́та Твоя́ не оскуде́ют. Кому́ же от А́нгел
рече́ когда́: седи́ одесну́ю Мене́, до́ндеже положу́
враги́ Твоя́ подно́жие ног Твои́х. Не вси ли суть служе́бнии
ду́си, в служе́ние посыла́еми за хотя́щих насле́довати
спасе́ние? Сего́ ра́ди подоба́ет нам ли́шше внима́ти
слы́шанным, да не когда́ отпа́днем. А́ще бо глаго́ланное
А́нгелы сло́во бысть изве́стно и вся́ко преступле́ние и
ослуша́ние, пра́ведное прия́т мздовоздая́ние. Ка́ко мы
убежим, о толи́цем неради́вше спасе́нии, е́же зача́ло прие́мше,
глаго́латися от Го́спода слы́шавшими в нас извести́ся?</p>

<p class="MsoNormal" align="right" style="text-align:right" id="n9680"><span style="font-size:
8.0pt;color:red" id="n9681">Зачало 304: Евр 1:10–2:3</span></p>

<h3 id="n9682">Иерей: От Матфе́я свята́го Ева́нгелия чте́ние.</h3>

<p class="MsoNormal" id="n9683"><span style="color:red" id="n9684">И</span>ису́су ро́ждшуся в
Вифлее́ме Иуде́йстем во дни И́рода царя́, се волсви́ от
восто́к приидо́ша во Иерусали́м, глаго́люще: где есть рожде́йся
Царь Иуде́йский? Ви́дехом бо звезду́ Его́ на восто́це и
приидо́хом поклони́тися Ему́. Слы́шав же, И́род царь смути́ся,
и весь Иерусали́м с ним. И собра́в вся первосвяще́нники и кни́жники
людски́я, вопроша́ше от них: где Хри́стос ражда́ется? Они́
же реко́ша ему́: в Вифлее́ме Иуде́йстем; та́ко бо пи́сано
есть проро́ком: и ты, Вифлее́ме, земле́ Иу́дова, ничи́мже
ме́ньши еси́ во влады́ках Иу́довых, из тебе́ бо изы́дет
Вождь, и́же упасе́т лю́ди Моя́ Изра́иля. Тогда́ И́род
тай призва́ волхвы́ и испы́товаше от них вре́мя я́вльшияся
звезды́. И, посла́в их в Вифлее́м, рече́: ше́дше, испыта́йте
изве́стно о Отроча́ти; егда́ же обря́щете, возвести́те
ми, я́ко да и аз, шед, поклоню́ся Ему́. Они́ же, послу́шавше
царя́, идо́ша. И се́ звезда́, ю́же ви́деша на восто́це,
идя́ше пред ни́ми, до́ндеже, прише́дше, ста верху́, иде́же
бе Отроча́. Ви́девше же звезду́, возра́довашася ра́достию
ве́лиею зело́. И, прише́дше в хра́мину, ви́деша Отроча́
с Мари́ею, Ма́терию Его́, и, па́дше, поклони́шася Ему́,
и, отве́рзше сокро́вища своя́, принесо́ша Ему́ да́ры,
зла́то, и лива́н, и сми́рну. И, весть прие́мше во сне, не возврати́тися
ко И́роду, ины́м путе́м отыдо́ша во страну́ свою́.</p>

<p class="MsoNormal" align="right" style="text-align:right" id="n9685"><span style="font-size:
8.0pt;color:red" id="n9686">Зачало 3. Мф 2:1–12</span></p>

<h3 id="n9687">Таже:</h3>

<p class="MsoNormal" id="n9688"><span style="color:red" id="n9689">С</span>ко́ро да предваря́т
ны щедро́ты Твоя́, Го́споди, / я́ко обнища́хом зело́;
/ помози́ нам, Бо́же, Спа́се наш, / сла́вы ра́ди И́мене
Твоего́, Го́споди, изба́ви нас / и очи́сти грехи́ на́ша,
И́мене ра́ди Твоего́.</p>

<p class="MsoNormal" id="n9690"><span style="color:red" id="n9691">Посем Трисвятое, и по </span>О́тче
наш:</p>

<h3 id="n9692">Кондак, глас 3:</h3>

<p class="MsoNormal" id="n9693"><span style="color:red" id="n9694">Д</span>е́ва днесь Преве́чное
Сло́во / в верте́пе гряде́т роди́ти неизрече́нно: / лику́й,
вселе́нная, услы́шавши, / просла́ви со А́нгелы и па́стырьми
/ хотя́щаго яви́тися Отроча́ Мла́до, Преве́чнаго Бо́га.</p>

<p class="MsoNormal" id="n9695"><span style="color:red" id="n9696">Г</span>о́споди, поми́луй,<span style="color:red" id="n9697"> 40.</span></p>

<h3 id="n9698">И молитва:</h3>

<p class="MsoNormal" id="n9699"><span style="color:red" id="n9700">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n9701"><span style="color:red" id="n9702">Г</span>о́споди, поми́луй <span style="color:red" id="n9703">(3)</span>.</p>

<p class="MsoNormal" id="n9704"><span style="color:red" id="n9705">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n9706"><span style="color:red" id="n9707">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n9708"><span style="color:red" id="n9709">И́</span>менем Госпо́дним благослови́,
о́тче.</p>

<p class="MsoNormal" id="n9710"><span style="color:red" id="n9711">Иерей:</span> Бо́же, уще́дри
ны и благослови́ ны, просвети́ лице́ Твое́ на ны и поми́луй
ны.</p>

<h3 id="n9712">Посем молитва Великаго Василия:</h3>

<p class="MsoNormal" id="n9713"><span style="color:red" id="n9714">Б</span>о́же и Го́споди сил
и всея́ тва́ри Соде́телю, И́же за милосе́рдие безприкла́дныя
ми́лости Твоея́ Единоро́днаго Сы́на Твоего́, Го́спода
на́шего Иису́са Христа́, низпосла́вый на спасе́ние ро́да
на́шего, и честны́м Его́ Кресто́м рукописа́ние грех на́ших
растерза́вый, и победи́вый тем нача́ла и вла́сти тьмы. Сам,
Влады́ко Человеколю́бче, приими́ и нас, гре́шных, благода́рственныя
сия́ и моле́бныя моли́твы и изба́ви нас от вся́каго всегуби́тельнаго
и мра́чнаго прегреше́ния и всех озло́бити нас и́щущих ви́димых
и неви́димых враг. Пригвозди́ стра́ху Твоему́ пло́ти на́ша
и не уклони́ серде́ц на́ших в словеса́ или́ помышле́ния
лука́вствия, но любо́вию Твое́ю уязви́ ду́ши на́ша,
да, к Тебе́ всегда́ взира́юще и е́же от Тебе́ све́том
наставля́еми, Тебе́, непристу́пнаго и присносу́щнаго зря́ще
Све́та, непреста́нное Тебе́ испове́дание и благодаре́ние
возсыла́ем, Безнача́льному Отцу́ со Единоро́дным Твои́м
Сы́ном и Всесвяты́м, и Благи́м, и Животворя́щим Твои́м
Ду́хом ны́не, и при́сно, и во ве́ки веко́в, ами́нь.</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n9715"><br clear="all" style="page-break-before:auto" id="n9716">
</span>

<div class="WordSection22" id="n9717">

<p class="MsoNormal" id="n9718">&nbsp;</p>

<h2 id="n9719"><a name="_ТАЖЕ_ЧАС_ДЕВЯТЫЙ" id="n9720"></a>ТАЖЕ ЧАС ДЕВЯТЫЙ</h2>

<p class="MsoNormal" id="n9721"><span style="color:red" id="n9722">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n9723"><span style="color:red" id="n9724">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n9725"><span style="color:red" id="n9726">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n9727">И псалом 109.</h3>

<p class="MsoNormal" id="n9728"><span style="color:red" id="n9729">Р</span>ече́ Госпо́дь Го́сподеви
моему́: седи́ одесну́ю Мене́, до́ндеже положу́ враги́
Твоя́ подно́жие ног Твои́х. Жезл си́лы по́слет Ти Госпо́дь
от Сио́на, и господству́й посреде́ враго́в Твои́х. С Тобо́ю
нача́ло в день си́лы Твое́я, во све́тлостех святы́х Твои́х.
Из чре́ва пре́жде Денни́цы роди́х Тя. Кля́тся Госпо́дь
и не раска́ется, Ты Иере́й во век, по чи́ну Мелхиседе́кову.
Госпо́дь одесну́ю Тебе́ сокруши́л есть в день гне́ва Своего́
цари́. Су́дит во язы́цех, испо́лнит паде́ния, сокруши́т
главы́ на земли́ мно́гих. От пото́ка на пути́ пие́т,
сего́ ра́ди вознесе́т главу́.</p>

<h3 id="n9730">Псалом 110.</h3>

<p class="MsoNormal" id="n9731"><span style="color:red" id="n9732">И</span>спове́мся Тебе́, Го́споди,
всем се́рдцем мои́м в сове́те пра́вых и со́нме. Ве́лия
дела́ Госпо́дня, изы́скана во всех во́лях Его́. Испове́дание
и великоле́пие де́ло Его́, и пра́вда Его́ пребыва́ет
в век ве́ка. Па́мять сотвори́л есть чуде́с Свои́х, ми́лостив
и щедр Госпо́дь: пи́щу даде́ боя́щимся Его́, помяне́т
в век заве́т Свой. Кре́пость дел Свои́х возвести́ лю́дем
Свои́м, да́ти им достоя́ние язы́к. Дела́ рук Его́,
и́стина и суд: ве́рны вся за́поведи Его́, утверже́ны в
век ве́ка, сотворе́ны во и́стине и правоте́. Избавле́ние
посла́ лю́дем Свои́м, запове́да в век заве́т Свой, свя́то
и стра́шно И́мя Его́. Нача́ло прему́дрости – страх Госпо́день,
ра́зум же благ всем творя́щим и. Хвала́ Его́ пребыва́ет
в век ве́ка.</p>

<h3 id="n9733">Псалом 85.</h3>

<p class="MsoNormal" id="n9734"><span style="color:red" id="n9735">П</span>риклони́, Го́споди,
у́хо Твое́ и услы́ши мя, я́ко нищ и убо́г есмь аз. Сохрани́
ду́шу мою́, я́ко преподо́бен есмь; спаси́ раба́ Твоего́,
Бо́же мой, упова́ющаго на Тя. Поми́луй мя, Го́споди, я́ко
к Тебе́ воззову́ весь день. Возвесели́ ду́шу раба́ Твоего́,
я́ко к Тебе́ взях ду́шу мою́. Я́ко Ты, Го́споди, благ,
и кро́ток, и многоми́лостив всем, призыва́ющим Тя. Внуши́, Го́споди,
моли́тву мою́ и вонми́ гла́су моле́ния моего́. В день
ско́рби моея́ воззва́х к Тебе́, я́ко услы́шал мя еси́.
Несть подо́бен Тебе́ в бозе́х, Го́споди, и несть по дело́м
Твои́м. Вси язы́цы, ели́ки сотвори́л еси́, прии́дут,
и покло́нятся пред Тобо́ю, Го́споди, и просла́вят И́мя
Твое́, я́ко ве́лий еси́ Ты и творя́й чудеса́, Ты еси́
Бог еди́н. Наста́ви мя, Го́споди, на путь Твой, и пойду́ во
и́стине Твое́й: да возвесели́тся се́рдце мое́ боя́тися
И́мене Твоего́. Испове́мся Тебе́, Го́споди Бо́же мой,
всем се́рдцем мои́м и просла́влю И́мя Твое́ в век. Я́ко
ми́лость Твоя́ ве́лия на мне, и изба́вил еси́ ду́шу
мою́ от а́да преиспо́днейшаго. Бо́же, законопресту́пницы
воста́ша на мя, и сонм держа́вных взыска́ша ду́шу мою́
и не предложи́ша Тебе́ пред собо́ю. И Ты, Го́споди Бо́же
мой, ще́дрый и ми́лостивый, долготерпели́вый, и многоми́лостивый,
и и́стинный, при́зри на мя и поми́луй мя, даждь держа́ву Твою́
о́троку Твоему́ и спаси́ сы́на рабы́ Твоея́. Сотвори́
со мно́ю зна́мение во бла́го, и да ви́дят ненави́дящии
мя и постыдя́тся, я́ко Ты, Го́споди, помо́гл ми и уте́шил
мя еси́.</p>

<p class="MsoNormal" id="n9736"><span style="color:red" id="n9737">Сла́ва, и ны́не,</span> Аллилу́иа,<span style="color:red" id="n9738"> (3). </span>Го́споди, поми́луй,<span style="color:red" id="n9739"> (3).</span></p>

<h4 id="n9740">Слава, тропарь, глас 4:</h4>

<p class="MsoNormal" id="n9741"><span style="color:red" id="n9742">Н</span>аписова́шеся иногда́
со ста́рцем Ио́сифом, / я́ко от се́мене Дави́дова, в Вифлее́ме
Мариа́м, / чревонося́щи безсе́менное Рожде́ние. / Наста́
же вре́мя Рождества́, / и ме́сто ни еди́ноже бе обита́лищу,
/ но, я́коже кра́сная пала́та, верте́п Цари́це показа́шеся.
/ Христо́с ражда́ется пре́жде па́дший воскреси́ти о́браз.</p>

<p class="MsoNormal" id="n9743"><span style="color:red" id="n9744">И ныне, Богородичен:</span> И́же
нас ра́ди рожде́йся от Де́вы / и распя́тие претерпе́в,
Благи́й, / испрове́ргий сме́ртию смерть и воскресе́ние явле́й
я́ко Бог, / не пре́зри, я́же созда́л еси́ руко́ю Твое́ю.
/ Яви́ человеколю́бие Твое́, Ми́лостиве. / Приими́ ро́ждшую
Тя Богоро́дицу, моля́щуюся за ны. / И спаси́, Спа́се наш, лю́ди
отча́янныя.</p>

<h3 id="n9745">Таже тропари сия, глас 7:</h3>

<p class="MsoNormal" id="n9746"><span style="color:red" id="n9747">У</span>дивля́шеся И́род, /
зря волхво́в благоче́стие, / и, гне́вом побежда́емь, / ле́та
испыта́ше разстоя́ния; / ма́тери безча́дствуемы быва́ху,
/ и безвре́менный во́зраст младе́нцев го́рце пожина́шеся,
/ сосцы́ ссыха́хуся, / и исто́чницы мле́чнии удержава́хуся,
/ ве́лие бя́ше лю́тое. / Те́мже благоче́стно, ве́рнии,
соше́дшеся, / поклони́мся Христо́ву Рождеству́.<span style="color:red" id="n9748"> (2)</span></p>

<p class="MsoNormal" id="n9749"><span style="color:red" id="n9750">Стих:</span> <b id="n9751">Бог от ю́га прии́дет
</b><b id="n9752">/ и Святы́й из Горы́ приосене́нныя ча́щи.</b></p>

<p class="MsoNormal" id="n9753"><span style="color:red" id="n9754">Тропарь, глас 2: </span>Егда́ Ио́сиф,
Де́во, печа́лию уязвля́шеся, / к Вифлее́му идя́, вопия́ла
еси́ к нему́: / что́ Мя зря непра́здну дря́хлуеши и смуща́ешися,
/ не ве́дый вся́ко е́же во Мне стра́шнаго та́инства? /
Про́чее отложи́ страх всяк, пресла́вное познава́я: / Бог бо
низхо́дит на зе́млю ми́лости ра́ди, / во чре́ве Мое́м
ны́не а́ще и плоть прия́т. / Его́же, ражда́ема, у́зриши,
я́коже благоизво́ли, / и, ра́дости испо́лнився, поклони́шися
я́ко Зижди́телю твоему́, / Его́же А́нгели пою́т непреста́нно
/ и славосло́вят со Отце́м и Ду́хом Святы́м.</p>

<p class="MsoNormal" id="n9755"><span style="color:red" id="n9756">Стих:</span> <b id="n9757">Го́споди, услы́шах
слух Твой и убоя́хся; </b><b id="n9758">/ Го́споди, разуме́х дела́ Твоя́
и ужасо́хся.</b></p>

<p class="MsoNormal" id="n9759"><span style="color:red" id="n9760">Паки тойже тропарь.</span></p>

<p class="MsoNormal" id="n9761"><span style="color:red" id="n9762">Таже, став посреде церкве, канонарх прочитает
велегласно всю стихиру сию.</span></p>

<p class="MsoNormal" id="n9763"><span style="color:red" id="n9764">Глас 6:</span> Днесь ражда́ется
от Де́вы / руко́ю всю содержа́й тварь, / пелена́ми, я́коже
зе́мен, повива́ется, / И́же существо́м неприкоснове́нен
Бог. / В я́слех возлежи́т / утверди́вый Небеса́ сло́вом
в нача́лех, / от сосце́в млеко́м пита́ется, / И́же в пусты́ни
ма́нну одожди́вый лю́дем, / волхвы́ призыва́ет Жени́х
церко́вный, / да́ры сих прие́млет Сын Де́вы. / Покланя́емся
Рождеству́ Твоему́, Христе; / покланя́емся Рождеству́ Твоему́,
Христе; / покланя́емся Рождеству́ Твоему́, Христе: / покажи́
нам и Боже́ственная Твоя́ Богоявле́ния.</p>

<p class="MsoNormal" id="n9765"><span style="color:red" id="n9766">И творим три поклоны.</span></p>

<p class="MsoNormal" id="n9767"><span style="color:red" id="n9768">Потом глаголет велегласно многолетны
священник или диакон.</span></p>

<p class="MsoNormal" id="n9769"><span style="color:red" id="n9770">Ведомо же буди, яко сие многолетное поздравление
в соборных церквах при архиереех и инде, где прилично, творится в навечерии по отпусте
святыя Литургии, или по вечерни, егда бывает навечерие в субботу и неделю; во обителех
же во всех Типиках чин положен сему бывати на часех в сем месте.</span></p>

<p class="MsoNormal" id="n9771"><span style="color:red" id="n9772">Таже оба лика вкупе поют предреченную
стихиру.</span></p>

<p class="MsoNormal" id="n9773"><span style="color:red" id="n9774">Слава, и ныне, глас 6: </span>Днесь ражда́ется
от Де́вы:</p>

<p class="MsoNormal" id="n9775"><span style="color:red" id="n9776">На девятом часе кадит диакон весь храм.
</span></p>

<h3 id="n9777">Прокимен, глас 4:</h3>

<p class="MsoNormal" id="n9778"><span style="color:red" id="n9779">М</span>а́ти Сио́н рече́т:
/ Челове́к, и Челове́к роди́ся в нем.</p>

<p class="MsoNormal" id="n9780"><span style="color:red" id="n9781">Стих:</span> Основа́ния Его́
на гора́х святы́х.</p>

<h3 id="n9782">Проро́чества Иса́иина чте́ние.</h3>

<p class="MsoNormal" id="n9783"><span style="color:red" id="n9784">О</span>троча́ роди́ся нам,
Сын, и даде́ся нам, Его́же нача́льство бысть на ра́ме Его́;
и нарица́ется И́мя Его́: вели́каго сове́та А́нгел,
чу́ден Сове́тник, Бог Кре́пок, Власти́тель, Нача́льник
ми́ра, Оте́ц бу́дущаго ве́ка, приведе́т бо мир на нача́льники,
и здра́вие Его́, и ве́лие нача́льство Его́, и ми́ра
Его́ несть преде́ла, на престо́л Дави́дов и на ца́рство
Его́, испра́вити е и заступи́ти е судьбо́ю и пра́вдою от
ны́не и до ве́ка. Ре́вность Го́спода Савао́фа сотвори́т
сия́.</p>

<p class="MsoNormal" align="right" style="text-align:right" id="n9785"><span style="font-size:
8.0pt;color:red" id="n9786">Ис 9:6–7</span></p>

<h3 id="n9787">Ко Евре́ем посла́ния свята́го апо́стола Па́вла чте́ние.</h3>

<p class="MsoNormal" id="n9788"><span style="color:red" id="n9789">Б</span>ра́тие, святя́й и освяща́емии,
от Еди́наго вси, ея́же ра́ди вины́ не стыди́тся бра́тию
нарица́ти их, глаго́ля: возвещу́ И́мя Твое́ бра́тии
Мое́й, посреде́ Це́ркве воспою́ Тя. И па́ки: Аз бу́ду
наде́яся Нань. И па́ки: се Аз и де́ти, я́же Ми дал есть Бог.
Поне́же у́бо де́ти приобщи́шася пло́ти и кро́ви, и
Той прии́скренне приобщи́ся те́хже, да сме́ртию упраздни́т
иму́щаго держа́ву сме́рти, си́речь диа́вола, и изба́вит
сих, ели́цы стра́хом сме́рти чрез все житие́ пови́нни бе́ша
рабо́те. Не от А́нгел у́бо когда́ прие́млет, но от се́мене
Авраа́мова прие́млет; отню́дуже до́лжен бе по всему́ подо́битися
бра́тии, да ми́лостив бу́дет и ве́рен первосвяще́нник в
тех, я́же к Бо́гу, во е́же очи́стити грехи́ людски́я.
В не́мже бо пострада́, Сам искуше́н быв, мо́жет и искуша́емым
помощи́.</p>

<p class="MsoNormal" align="right" style="text-align:right" id="n9790"><span style="font-size:
8.0pt;color:red" id="n9791">Зачало 306. Евр 2:11–18</span></p>

<h3 id="n9792">Иерей: От Матфе́я свята́го Ева́нгелия чте́ние.</h3>

<p class="MsoNormal" id="n9793"><span style="color:red" id="n9794">О</span>тше́дшим волхво́м,
се А́нгел Госпо́день во сне яви́ся Ио́сифу, глаго́ля: воста́в,
поими́ Отроча́ и Ма́терь Его́, и бежи́ во Еги́пет,
и бу́ди та́мо, до́ндеже реку́ ти: хо́щет бо И́род
иска́ти Отроча́те, да погуби́т Е. Он же, воста́в, поя́т
Отроча́ и Ма́терь Его́ но́щию и оты́де во Еги́пет.
И бе та́мо до уме́ртвия И́родова, да сбу́дется рече́нное
от Го́спода проро́ком, глаго́лющим: от Еги́пта воззва́х
Сы́на Моего́. Тогда́ И́род, ви́дев, я́ко пору́ган
бысть от волхво́в, разгне́вася зело́ и, посла́в, изби́
вся де́ти, су́щия в Вифлее́ме и во всех преде́лех его́,
от двою́ ле́ту и нижа́йше по вре́мени, е́же изве́стно
испыта́ от волхво́в. Тогда́ сбы́стся рече́нное Иереми́ем
проро́ком, глаго́лющим: глас в Ра́ме слы́шан бысть, плачь, и
рыда́ние, и вопль мног. Рахи́ль пла́чущися чад свои́х и не хотя́ше
уте́шитися, я́ко не суть. Уме́ршу же И́роду, се А́нгел
Госпо́день во сне яви́ся Ио́сифу во Еги́пте, глаго́ля:
воста́в, поими́ Отроча́ и Ма́терь Его́ и иди́ в зе́млю
Изра́илеву: изомро́ша бо и́щущии души́ Отроча́те. Он же,
воста́в, поя́т Отроча́ и Ма́терь Его́ и прии́де в
зе́млю Изра́илеву. Слы́шав же, я́ко Архела́й ца́рствует
во Иуде́и вме́сто И́рода, отца́ своего́, убоя́ся та́мо
ити́. Весть же прие́мь во сне, оты́де в преде́лы Галиле́йския.
И, прише́д, всели́ся во гра́де, нарица́емем Назаре́т. Я́ко
да сбу́дется рече́нное проро́ки, я́ко Назоре́й нарече́тся.</p>

<p class="MsoNormal" align="right" style="text-align:right" id="n9795"><span style="font-size:
8.0pt;color:red" id="n9796">Зачало 4. Мф 2:13–23</span></p>

<h3 id="n9797">Таже:</h3>

<p class="MsoNormal" id="n9798"><span style="color:red" id="n9799">Н</span>е преда́ждь нас до конца́
И́мене Твоего́ ра́ди, / и не разори́ заве́та Твоего́,
/ и не отста́ви ми́лости Твоея́ от нас / Авраа́ма ра́ди,
возлю́бленнаго от Тебе́, / и за Исаа́ка, раба́ Твоего́,
/ и Изра́иля, свята́го Твоего́.</p>

<p class="MsoNormal" id="n9800"><span style="color:red" id="n9801">Посем Трисвятое, и по </span>О́тче
наш:</p>

<h3 id="n9802">Кондак, глас 3:</h3>

<p class="MsoNormal" id="n9803"><span style="color:red" id="n9804">Д</span>е́ва днесь Преве́чное
Сло́во / в верте́пе гряде́т роди́ти неизрече́нно: / лику́й,
вселе́нная, услы́шавши, / просла́ви со А́нгелы и па́стырьми
/ хотя́щаго яви́тися Отроча́ Мла́до, Преве́чнаго Бо́га.</p>

<p class="MsoNormal" id="n9805"><span style="color:red" id="n9806">Г</span>о́споди, поми́луй,<span style="color:red" id="n9807"> 40.</span></p>

<h3 id="n9808">И молитва:</h3>

<p class="MsoNormal" id="n9809"><span style="color:red" id="n9810">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n9811"><span style="color:red" id="n9812">Г</span>о́споди, поми́луй <span style="color:red" id="n9813">(3)</span>.</p>

<p class="MsoNormal" id="n9814"><span style="color:red" id="n9815">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n9816"><span style="color:red" id="n9817">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n9818"><span style="color:red" id="n9819">И́</span>менем Госпо́дним благослови́,
о́тче.</p>

<p class="MsoNormal" id="n9820"><span style="color:red" id="n9821">Иерей:</span> Бо́же, уще́дри
ны и благослови́ ны, просвети́ лице́ Твое́ на ны и поми́луй
ны.</p>

<h3 id="n9822">Посем молитва Великаго Василия:</h3>

<p class="MsoNormal" id="n9823"><span style="color:red" id="n9824">В</span>лады́ко Го́споди, Иису́се
Христе́, Бо́же наш, долготерпе́вый о на́ших согреше́ниих
и да́же до ны́нешняго часа́ приведы́й нас, в о́ньже, на
Животворя́щем Дре́ве ви́ся, благоразу́мному разбо́йнику
и́же в рай путесотвори́л еси́ вход и сме́ртию смерть разруши́л
еси́: очи́сти нас, гре́шных и недосто́йных раб Твои́х,
согреши́хом бо и беззако́нновахом и не́смы досто́йни возвести́
очеса́ на́ша и воззре́ти на высоту́ Небе́сную, зане́
оста́вихом путь пра́вды Твоея́ и ходи́хом в во́лях серде́ц
на́ших. Но мо́лим Твою́ безме́рную бла́гость: пощади́
нас, Го́споди, по мно́жеству ми́лости Твоея́, и спаси́
нас И́мене Твоего́ ра́ди свята́го, я́ко исчезо́ша
в суете́ дни́е на́ши, изми́ нас из руки́ сопроти́внаго,
и оста́ви нам грехи́ на́ша, и умертви́ плотско́е на́ше
мудрова́ние, да, ве́тхаго отложи́вше челове́ка, в но́ваго
облеце́мся и Тебе́ поживе́м, на́шему Влады́це и Благоде́телю.
И та́ко, Твои́м после́дующе повеле́нием, в ве́чный поко́й
дости́гнем, иде́же есть всех веселя́щихся жили́ще. Ты бо еси́
вои́стинну и́стинное весе́лие и ра́дость лю́бящих Тя, Христе́
Бо́же наш, и Тебе́ сла́ву возсыла́ем со Безнача́льным Твои́м
Отце́м, и Пресвяты́м, и Благи́м, и Животворя́щим Твои́м
Ду́хом, ны́не, и при́сно, и во ве́ки веко́в, ами́нь.</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n9825"><br clear="all" style="page-break-before:auto" id="n9826">
</span>

<div class="WordSection23" id="n9827">

<p class="MsoNormal" id="n9828">&nbsp;</p>

<h2 id="n9829"><a name="_ИЗОБРАЗИТЕЛЬНЫЕ" id="n9830"></a>ИЗОБРАЗИТЕЛЬНЫЕ</h2>

<h3 id="n9831">Псалом 102.</h3>

<p class="MsoNormal" id="n9832"><span style="color:red" id="n9833">Б</span>лагослови́, душе́ моя́,
Го́спода, и вся вну́тренняя моя́ И́мя свято́е Его́.
Благослови́, душе́ моя́, Го́спода и не забыва́й всех воздая́ний
Его́. Очища́ющаго вся беззако́ния твоя́, исцеля́ющаго вся
неду́ги твоя́. Избавля́ющаго от истле́ния живо́т твой,
венча́ющаго тя ми́лостию и щедро́тами. Исполня́ющаго во благи́х
жела́ние твое́, обнови́тся, я́ко о́рля, ю́ность твоя́.
Творя́й ми́лостыни Госпо́дь и судьбу́ всем обиди́мым. Сказа́
пути́ Своя́ Моисе́ови, сыново́м Изра́илевым хоте́ния
Своя́. Щедр и ми́лостив Госпо́дь, долготерпели́в и многоми́лостив.
Не до конца́ прогне́вается, ниже́ в век вражду́ет. Не по беззако́нием
на́шим сотвори́л есть нам, ниже́ по грехо́м на́шим возда́л
есть нам. Я́ко по высоте́ Небе́сней от земли́, утверди́л
есть Госпо́дь ми́лость Свою́ на боя́щихся Его́. Ели́ко
отстоя́т восто́цы от за́пад, уда́лил есть от нас беззако́ния
на́ша. Я́коже ще́дрит оте́ц сы́ны, уще́дри Госпо́дь
боя́щихся Его́. Я́ко Той позна́ созда́ние на́ше, помяну́,
я́ко персть, есмы́. Челове́к, я́ко трава́, дни́е его́,
я́ко цвет се́льный, та́ко оцвете́т. Я́ко дух про́йде
в нем, и не бу́дет, и не позна́ет ктому́ ме́ста своего́.
Ми́лость же Госпо́дня от ве́ка и до ве́ка на боя́щихся
Его́. И пра́вда Его́ на сыне́х сыно́в, храня́щих заве́т
Его́ и по́мнящих за́поведи Его́ твори́ти я́. Госпо́дь
на Небеси́ угото́ва престо́л Свой, и Ца́рство Его́ все́ми
облада́ет. Благослови́те Го́спода, вси А́нгели Его́, си́льнии
кре́постию, творя́щии сло́во Его́, услы́шати глас слове́с
Его́. Благослови́те Го́спода, вся си́лы Его́, слуги́
Его́, творя́щии во́лю Его́. Благослови́те Го́спода,
вся дела́ Его́, на вся́ком ме́сте Влады́чества Его́;
благослови́, душе́ моя́, Го́спода.</p>

<p class="MsoNormal" id="n9834"><span style="color:red" id="n9835">Сла́ва Отцу́ и Сы́ну и
Свято́му Ду́ху.</span></p>

<h3 id="n9836">Псалом 145.</h3>

<p class="MsoNormal" id="n9837"><span style="color:red" id="n9838">Х</span>вали́, душе́ моя́,
Го́спода, восхвалю́ Го́спода в животе́ мое́м. Пою́
Бо́гу моему́, до́ндеже есмь. Не наде́йтеся на кня́зи, на
сы́ны челове́ческия, в ни́хже несть спасе́ния. Изы́дет
дух его́ и возврати́тся в зе́млю свою́, в той день поги́бнут
вся помышле́ния Его́. Блаже́н, ему́же Бог Иа́ковль помо́щник
его́, упова́ние его́ на Го́спода Бо́га своего́, сотво́ршаго
Не́бо и зе́млю, мо́ре и вся, я́же в них, храня́щаго и́стину
в век, творя́щаго суд оби́димым, даю́щаго пи́щу а́лчущим.
Госпо́дь реши́т окова́нныя, Госпо́дь умудря́ет слепцы́,
Госпо́дь возво́дит низве́рженныя, Госпо́дь лю́бит пра́ведники,
Госпо́дь храни́т прише́льцы, си́ра и вдову́ прии́мет
и путь гре́шных погуби́т. Воцари́тся Госпо́дь во век, Бог Твой,
Сио́не, в род и род.</p>

<p class="MsoNormal" id="n9839"><span style="color:red" id="n9840">И ны́не и при́сно и во ве́ки
веко́в, ами́нь.</span></p>

<p class="MsoNormal" id="n9841"><span style="color:red" id="n9842">Е</span>диноро́дный Сы́не и
Сло́ве Бо́жий, Безсме́ртен Сый / и изво́ливый спасе́ния
на́шего ра́ди / воплоти́тися от Святы́я Богоро́дицы и Присноде́вы
Мари́и, / непрело́жно вочелове́чивыйся, / распны́йся же, Христе́
Бо́же, / сме́ртию смерть попра́вый, / Еди́н Сый Святы́я
Тро́ицы, / спрославля́емый Отцу́ и Свято́му Ду́ху, / спаси́
нас.</p>

<h3 id="n9843">Таже:</h3>

<p class="MsoNormal" id="n9844"><span style="color:red" id="n9845">В</span>о Ца́рствии Твое́м
помяни́ нас, Го́споди, егда́ прии́деши, во Ца́рствии Твое́м.</p>

<p class="MsoNormal" id="n9846"><span style="color:red" id="n9847">Б</span>лаже́ни ни́щии ду́хом,
я́ко тех есть Ца́рство Небе́сное.</p>

<p class="MsoNormal" id="n9848"><span style="color:red" id="n9849">Б</span>лаже́ни пла́чущии,
я́ко ти́и уте́шатся.</p>

<p class="MsoNormal" id="n9850"><span style="color:red" id="n9851">Б</span>лаже́ни кро́тции, я́ко
ти́и насле́дят зе́млю.</p>

<p class="MsoNormal" id="n9852"><span style="color:red" id="n9853">Б</span>лаже́ни а́лчущии и
жа́ждущии пра́вды, я́ко ти́и насы́тятся.</p>

<p class="MsoNormal" id="n9854"><span style="color:red" id="n9855">Б</span>лаже́ни ми́лостивии,
я́ко ти́и поми́ловани бу́дут.</p>

<p class="MsoNormal" id="n9856"><span style="color:red" id="n9857">Б</span>лаже́ни чи́стии се́рдцем,
я́ко ти́и Бо́га у́зрят.</p>

<p class="MsoNormal" id="n9858"><span style="color:red" id="n9859">Б</span>лаже́ни миротво́рцы,
я́ко ти́и сы́нове Бо́жии нареку́тся.</p>

<p class="MsoNormal" id="n9860"><span style="color:red" id="n9861">Б</span>лаже́ни изгна́ни пра́вды
ра́ди, я́ко тех есть Ца́рство Небе́сное.</p>

<p class="MsoNormal" id="n9862"><span style="color:red" id="n9863">Б</span>лаже́ни есте́, егда́
поно́сят вам, и изжену́т, и реку́т всяк зол глаго́л на вы, лжу́ще
Мене́ ра́ди.</p>

<p class="MsoNormal" id="n9864"><span style="color:red" id="n9865">Р</span>а́дуйтеся и весели́теся,
я́ко мзда ва́ша мно́га на Небесе́х.</p>

<h4 id="n9866">Сла́ва, и ны́не:</h4>

<p class="MsoNormal" id="n9867"><span style="color:red" id="n9868">П</span>омяни́ нас, Го́споди,
егда́ прии́деши, во Ца́рствии Твое́м.</p>

<p class="MsoNormal" id="n9869"><span style="color:red" id="n9870">П</span>омяни́ нас, Влады́ко,
егда́ прии́деши, во Ца́рствии Твое́м.</p>

<p class="MsoNormal" id="n9871"><span style="color:red" id="n9872">П</span>омяни́ нас, Святы́й,
егда́ прии́деши, во Ца́рствии Твое́м.</p>

<p class="MsoNormal" id="n9873"><span style="color:red" id="n9874">Л</span>ик Небе́сный пое́т
Тя и глаго́лет: Свят, Свят, Свят Госпо́дь Савао́ф, испо́лнь
Не́бо и земля́ сла́вы Твоея́.</p>

<p class="MsoNormal" id="n9875"><span style="color:red" id="n9876">Стих:</span> <b id="n9877">Приступи́те к
Нему́ и просвети́теся, и ли́ца ва́ша не постыдя́тся.</b></p>

<p class="MsoNormal" id="n9878"><span style="color:red" id="n9879">Л</span>ик Небе́сный пое́т
Тя и глаго́лет: Свят, Свят, Свят Госпо́дь Савао́ф, испо́лнь
Не́бо и земля́ сла́вы Твоея́.</p>

<p class="MsoNormal" id="n9880"><span style="color:red" id="n9881">Слава:</span> Лик святы́х А́нгел
и Арха́нгел со все́ми Небе́сными си́лами пое́т Тя и глаго́лет:
Свят, Свят, Свят Госпо́дь Савао́ф, испо́лнь Не́бо и земля́
сла́вы Твоея́.</p>

<p class="MsoNormal" id="n9882"><span style="color:red" id="n9883">И ныне:</span></p>

<h3 id="n9884">Исповедание Православныя веры:</h3>

<p class="MsoNormal" id="n9885"><span style="color:red" id="n9886">(Аще есть Литургия, зде не глаголем,
но по </span>И ны́не,<span style="color:red" id="n9887"> глаголем: </span>Осла́би,
оста́ви:<span style="color:red" id="n9888"> и прочая.)</span></p>

<p class="MsoNormal" id="n9889"><span style="color:red" id="n9890">В</span>е́рую во Еди́наго Бо́га
Отца́ Вседержи́теля, Творца́ Не́бу и земли́, ви́димым
же всем и неви́димым. И во Еди́наго Го́спода Иису́са Христа́,
Сы́на Бо́жия, Единоро́днаго, И́же от Отца́ рожде́ннаго
пре́жде всех век. Све́та от Све́та, Бо́га и́стинна от Бо́га
и́стинна, рожде́нна, не сотворе́нна, Единосу́щна Отцу́,
И́мже вся бы́ша. Нас ра́ди челове́к, и на́шего ра́ди
спасе́ния сше́дшаго с Небе́с, и воплоти́вшагося от Ду́ха
Свя́та и Мари́и Де́вы, и вочелове́чшася. Распя́таго же
за ны при Понти́йстем Пила́те, и страда́вша, и погребе́нна,
и воскре́сшаго в тре́тий день, по писа́нием. И возше́дшаго на
Небеса́, и седя́ща одесну́ю Отца́. И па́ки гряду́щаго
со сла́вою суди́ти живы́м и ме́ртвым, Его́же Ца́рствию
не бу́дет конца́. И в Ду́ха Свята́го, Го́спода Животворя́щаго,
И́же от Отца́ исходя́щаго, И́же со Отце́м и Сы́ном
спокланя́ема и ссла́вима глаго́лавшаго проро́ки. Во еди́ну
Святу́ю, Собо́рную и Апо́стольскую Це́рковь. Испове́дую
еди́но Креще́ние во оставле́ние грехо́в. Ча́ю воскресе́ния
ме́ртвых и жи́зни бу́дущаго ве́ка, ами́нь.</p>

<h3 id="n9891">Молитва:</h3>

<p class="MsoNormal" id="n9892"><span style="color:red" id="n9893">О</span>сла́би, оста́ви, прости́,
Бо́же, прегреше́ния на́ша, во́льная и нево́льная, я́же
в сло́ве и в де́ле, я́же в ве́дении и не в ве́дении, я́же
во дни и в нощи́, я́же во уме́ и в помышле́нии, вся нам прости́,
я́ко Благ и Человеколю́бец.</p>

<p class="MsoNormal" id="n9894"><span style="color:red" id="n9895">Посем, </span>О́тче наш, И́же
еси́ на Небесе́х! Да святи́тся И́мя Твое́, да прии́дет
Ца́рствие Твое́, да бу́дет во́ля Твоя́, я́ко на Небеси́
и на земли́. Хлеб наш насу́щный даждь нам днесь, и оста́ви нам до́лги
на́ша, я́коже и мы оставля́ем должнико́м на́шим, и не введи́
нас во искуше́ние, но изба́ви нас от лука́ваго.</p>

<p class="MsoNormal" id="n9896"><span style="color:red" id="n9897">Священник:</span> Я́ко Твое́
есть Ца́рство: <span style="color:red" id="n9898">Чтец:</span> Аминь.</p>

<h3 id="n9899">Кондак, глас 3:</h3>

<p class="MsoNormal" id="n9900"><span style="color:red" id="n9901">Д</span>е́ва днесь Преве́чное
Сло́во / в верте́пе гряде́т роди́ти неизрече́нно: / лику́й,
вселе́нная, услы́шавши, / просла́ви со А́нгелы и па́стырьми
/ хотя́щаго яви́тися Отроча́ Мла́до, Преве́чнаго Бо́га.</p>

<p class="MsoNormal" id="n9902"><span style="color:red" id="n9903">Г</span>о́споди, поми́луй,
<span style="color:red" id="n9904">40.</span></p>

<h3 id="n9905">Таже молитву сию:</h3>

<p class="MsoNormal" id="n9906"><span style="color:red" id="n9907">В</span>сесвята́я Тро́ице,
/ Единосу́щная Держа́во, / Неразде́льное Ца́рство, / всех благи́х
Вина́: / благоволи́ же и о мне, гре́шнем, / утверди́, вразуми́
се́рдце мое́ / и всю мою́ отыми́ скве́рну. / Просвети́
мою́ мысль, / да вы́ну сла́влю, пою́, и покланя́юся, и
глаго́лю: / Еди́н Свят, Еди́н Госпо́дь, Иису́с Христо́с
/ во сла́ву Бо́га Отца́, ами́нь.</p>

<p class="MsoNormal" id="n9908"><span style="color:red" id="n9909">Таже, </span>Досто́йно есть:<span style="color:red" id="n9910"> И отпуст дне. И бывает росход до часа вечерняго. Вечерня же бывает
с Литургиею Василия Великаго во свое время. Псалом же, </span>Благословлю́
Го́спода:<span style="color:red" id="n9911"> глаголем на Литургии по заамвонной молитве.</span></p>

<h3 id="n9912">Аще же несть литургии. глаголем зде:</h3>

<p class="MsoNormal" id="n9913"><span style="color:red" id="n9914">Б</span>у́ди И́мя Госпо́дне
благослове́но от ны́не и до ве́ка. <span style="color:red" id="n9915">(3)</span></p>

<h3 id="n9916">Сла́ва, и ны́не: псалом 33.</h3>

<p class="MsoNormal" id="n9917"><span style="color:red" id="n9918">Б</span>лагословлю́ Го́спода
на вся́кое вре́мя, вы́ну хвала́ Его́ во усте́х мои́х.
О Го́споде похва́лится душа́ моя́, да услы́шат кро́тции
и возвеселя́тся. Возвели́чите Го́спода со мно́ю, и вознесе́м
И́мя Его́ вку́пе. Взыска́х Го́спода, и услы́ша мя
и от всех скорбе́й мои́х изба́ви мя. Приступи́те к Нему́
и просвети́теся, и ли́ца ва́ша не постыдя́тся. Сей ни́щий
воззва́, и Госпо́дь услы́ша и, и от всех скорбе́й его́
спасе́ и. Ополчи́тся А́нгел Госпо́день о́крест боя́щихся
Его́ и изба́вит их. Вкуси́те и ви́дите, я́ко благ Госпо́дь.
Блаже́н муж, и́же упова́ет Нань. Бо́йтеся Го́спода вси
святи́и Его́, я́ко несть лише́ния боя́щимся Его́.
Бо́га́тии обнища́ша и взалка́ша, взыска́ющии же Го́спода
не лиша́тся вся́каго бла́га. Прииди́те, ча́да, послу́шайте
мене́, стра́ху Госпо́дню научу́ вас. Кто есть челове́к,
хотя́й живо́т, любя́й дни ви́дети бла́ги? Удержи́
язы́к твой от зла и устне́ твои́, е́же не глаго́лати льсти.
Уклони́ся от зла и сотвори́ бла́го; взыщи́ ми́ра и пожени́
и. О́чи Госпо́дни на пра́ведныя и у́ши Его́ в моли́тву
их. Лице́ же Госпо́дне на творя́щия зла́я, е́же потреби́ти
от земли́ па́мять их. Воззва́ша пра́веднии, и Госпо́дь
услы́ша их и от всех скорбе́й их изба́ви их. Близ Госпо́дь сокруше́нных
се́рдцем, и смире́нныя ду́хом спасе́т. Мно́ги ско́рби
пра́ведным, и от всех их изба́вит я́ Госпо́дь. Храни́т
Госпо́дь вся ко́сти их, ни еди́на от них сокруши́тся. Смерть
гре́шников люта́, и ненави́дящии пра́веднаго прегреша́т.
Изба́вит Госпо́дь ду́ши раб Свои́х, и не прегреша́т вси,
упова́ющии на Него́.</p>

<p class="MsoNormal" id="n9919"><span style="color:red" id="n9920">Д</span>осто́йно есть: <span style="color:red" id="n9921">И отпуст.</span></p>

<p class="MsoNormal" id="n9922"><span style="color:red" id="n9923">Подобает ведати: Аще в субботу или в
неделю будет навечерие, Литургия Златоустова поется. Великаго же Василия Литургия
поется на самый праздник. Такожде творим и на праздник святых Богоявлений. Блюди,
яко егда несть субботы или недели в навечерие, тогда бывает Литургия Василия Великаго,
а в день праздника Литургия Златоустова бывает. Сице же и в праздник Богоявления.</span></p>

<p class="MsoNormal" id="n9924"><span style="color:red" id="n9925">Разумно же буди и о сем, яко от Христова
Рождества и до святых Богоявлений никакоже пост, ни коленопоклонения бывают, ниже
в церкви, ниже в келлиах.</span></p>

<p class="MsoNormal" id="n9926"><span style="color:red" id="n9927">Ведомо же буди: Аще случится Рождество
Христово или Богоявление в неделю, воскресно ничтоже поем.</span></p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n9928"><br clear="all" style="page-break-before:auto" id="n9929">
</span>

<div class="WordSection24" id="n9930">

<p class="MsoNormal" id="n9931">&nbsp;</p>

<h2 id="n9932"><a name="_НА_ВЕЛИЦЕЙ_ВЕЧЕРНИ_13" id="n9933"></a>ЕЖЕ ПО ПЛОТИ РОЖДЕСТВО<br id="n9934">
ГОСПОДА БОГА И СПАСА НАШЕГО ИИСУСА ХРИСТА.<br id="n9935">
НА ВЕЛИЦЕЙ ВЕЧЕРНИ</h2>

<p class="MsoNormal" id="n9936"><span style="color:red" id="n9937">При часе 7-м дне ударяет в великий кампан
и во вся тяжкая; и, собравшеся во храм, начинаем вечерню по обычаю. Диакон глаголет:
</span>Благослови́, влады́ко.<span style="color:red" id="n9938"> Иерей: </span>Благослове́но
Ца́рство:<span style="color:red" id="n9939"> и по </span>Аминь:<span style="color:red" id="n9940"> предстоятель: </span>Царю́ Небе́сный:<span style="color:red" id="n9941"> Трисвятое и по </span>О́тче наш: Го́споди, помилуй:<span style="color:red" id="n9942"> 12, </span>Сла́ва, и ны́не: <span style="color:red" id="n9943">П</span>рииди́те, поклони́мся:<span style="color:red" id="n9944"> трижды. И псалом: </span>Благослови́, душе́ моя́,
Го́спода:<span style="color:red" id="n9945"> Посем диакон глаголет ектению великую. И
аще убо в субботу вечера, поем: </span>Блаже́н муж:<span style="color:
red" id="n9946"> кафисму всю, аще же в неделю вечера, поем точию 1-й антифон. Аще ли ин день,
стихология не бывает, но по ектении абие поем: </span>Го́споди, воззва́х
к Тебе́:<span style="color:red" id="n9947"> на глас 2. Иерей же творит проскомидию. Таже
диакон кадит храм по обычаю, ликове же поют:</span></p>

<h3 id="n9948">Стихиры праздника на 8.<br id="n9949">
Глас 2, самогласны.</h3>

<p class="MsoNormal" id="n9950"><span style="color:red" id="n9951">Германово:</span> Прииди́те, возра́дуемся
Го́сподеви, настоя́щую та́йну сказу́юще: / средосте́ние
граде́жа разруши́ся, / пла́менное oру́жие плещи́ дае́т,
/ и Херуви́м отступа́ет от дре́ва жи́зни, / и аз ра́йския
пи́щи причаща́юся, / от него́же произгна́н бых преслуша́ния
ра́ди; / неизме́нный бо о́браз Oте́чь, / о́браз присносу́щия
Eго́, / зрак раба́ прие́млет, / от Неискусобра́чныя Ма́тере
проше́д, / не преложе́ние претерпе́в, / éже бо бе пребы́сть,
Бог Сый и́стинен, / и éже не бе прия́т, Челове́к быв человеколю́бия
ра́ди. / Тому́ возопии́м: / рожде́йся от Де́вы Бо́же,
поми́луй нас. <span style="color:red" id="n9952">(2)</span></p>

<p class="MsoNormal" id="n9953"><span style="color:red" id="n9954">Анатолиево:</span> Го́споду Иису́су
ро́ждшуся от Святы́я Де́вы, / просвети́шася вся́чeская:
/ па́стырeм бо свиря́ющим и волхво́м покланя́ющимся, / А́нгелом
воспева́ющим, И́род мятя́шеся, / я́ко Бог во пло́ти яви́ся,
/ Спас душ на́ших.<span style="color:red" id="n9955"> (2)</span></p>

<p class="MsoNormal" id="n9956"><span style="color:red" id="n9957">Ц</span>а́рство Твое́, Христе́
Бо́же, / Ца́рство всех веко́в, / и Влады́чество Твое́ во
вся́ком ро́де и ро́де, / воплоти́выйся от Ду́ха Свята́го
/ и от Присноде́вы Мари́и вочелове́чивыйся, / свет нам возсия́,
Христе́ Бо́же, / Твое́ прише́ствие; / Свет от Све́та, Óтчее
сия́ние, / всю тварь просвети́л eси́, / вся́кое дыха́ние
хва́лит Тя. / О́браз сла́вы Óтчия, / Сый, и пре́жде Сый,
/ и возсия́вый от Де́вы, Бо́же, поми́луй нас.<span style="color:red" id="n9958"> (2)</span></p>

<p class="MsoNormal" id="n9959"><span style="color:red" id="n9960">Ч</span>то́ Тебе́ принесе́м,
Христе́, / я́ко яви́лся eси́ на земли́ / я́ко Челове́к
нас ра́ди? / Ка́яждо бо от Тебе́ бы́вших тва́рей благодаре́ние
Тебе́ прино́сит: / А́нгели – пе́ние; небеса́ – звезду́;
/ волсви́ – да́ры; па́стырие – чу́до; / земля́ – верте́п;
пусты́ня – я́сли; / мы же – Ма́терь Де́ву. / И́же пре́жде
век, Бо́же, поми́луй нас.<span style="color:red" id="n9961"> (2)</span></p>

<h4 id="n9962">Слава, и ныне, глас тойже. Кассиино:</h4>

<p class="MsoNormal" id="n9963"><span style="color:red" id="n9964">А́</span>вгусту eдинонача́льствующу
на земли́, / многонача́лие челове́ков преста́; / и Тебе́
вочелове́чшуся от Чи́стыя, / многобо́жие и́долов упраздни́ся,
/ под eди́нем ца́рством мирски́м гра́ди бы́ша, / и во Eди́но
Влады́чество Божества́ язы́цы ве́роваша. / Написа́шася
лю́дие повеле́нием ке́саревым, / написа́хомся, ве́рнии,
И́менем Божества́, / Тебе́, вочелове́чшагося Бо́га на́шего.
/ Ве́лия Твоя́ ми́лость, Го́споди, сла́ва Тебе́.</p>

<p class="MsoNormal" id="n9965"><span style="color:red" id="n9966">Вход со Евангелием. </span>Све́те
Ти́хий:<span style="color:red" id="n9967"> Прокимен дне. И чтения по чину их, с тропари
и со стихи их.</span></p>

<p class="MsoNormal" id="n9968"><span style="color:red" id="n9969">Аще прилучится навечерие Рождества Христова
в пяток, прокимен поется: </span>Кто Бог ве́лий, я́ко Бог наш:<span style="color:red" id="n9970"> со стихи своими. Дневный же оставляется.</span></p>

<h3 id="n9971">Бытия́ чте́ние.</h3>

<p class="MsoNormal" id="n9972"><span style="color:red" id="n9973">В</span> нача́ле сотвори́ Бог
Не́бо и зе́млю. Земля́ же бе неви́дима и неустро́ена, и
тьма верху́ бе́здны, и Дух Бо́жий ноша́шеся верху́ воды́.
И рече́ Бог: да бу́дет свет. И бысть свет. И ви́де Бог свет, я́ко
добро́; и разлучи́ Бог между́ све́том и между́ тьмо́ю.
И нарече́ Бог свет день, и тьму нарече́ нощь. И бысть ве́чер, и бысть
у́тро, день еди́н. И рече́ Бог: да бу́дет твердь посреде́
воды́, и да бу́дет разлуча́ющи посреде́ воды́ и воды́.
И бысть та́ко. И сотвори́ Бог твердь; и разлучи́ Бог между́
водо́ю, я́же бе под тве́рдию, и между́ водо́ю, я́же
бе над тве́рдию. И нарече́ Бог твердь не́бо; и ви́де Бог, я́ко
добро́. И бысть ве́чер, и бысть у́тро, день вторы́й. И рече́
Бог: да собере́тся вода́, я́же под небесе́м, в собра́ние
еди́но, и да яви́тся су́ша. И бысть та́ко. И собра́ся вода́,
я́же под небесе́м, в собра́ния своя́, и яви́ся су́ша.
И нарече́ Бог су́шу зе́млю и собра́ния вод нарече́ моря́.
И ви́де Бог, я́ко добро́. И рече́ Бог: да прорасти́т земля́
бы́лие травно́е, се́ющее се́мя по ро́ду и по подо́бию,
и дре́во плодови́тое, творя́щее плод, ему́же се́мя его́
в нем, по ро́ду на земли́. И бысть та́ко. И изнесе́ земля́
бы́лие травно́е, се́ющее по ро́ду и по подо́бию, и дре́во
плодови́тое, творя́щее плод, ему́же се́мя его́ в нем по
ро́ду на земли́. И ви́де Бог, я́ко добро́. И бысть ве́чер,
и бысть у́тро, день тре́тий.</p>

<p class="MsoNormal" align="right" style="text-align:right" id="n9974"><span style="font-size:
8.0pt;color:red" id="n9975">Быт 1:1–13</span></p>

<h3 id="n9976">Чисел чте́ние.</h3>

<p class="MsoNormal" id="n9977"><span style="color:red" id="n9978">Б</span>ысть Дух Бо́жий на Валаа́ме
и, восприе́м при́тчи своя́, рече́: коль добри́ до́ми
твои́, Иа́кове, и ски́ния твоя́, Изра́илю? Я́ко страны́
осеня́ющия, я́ко са́дие при река́х, и я́ко ски́ния,
я́же водрузи́ Госпо́дь, и я́ко ке́дри при вода́х.
Изы́дет челове́к от се́мене его́, и облада́ет язы́ки
мно́гими, и возвы́сится ца́рство его́, и возрасте́т. Бог
наста́вит его́ из Еги́пта, я́ко сла́ву единоро́га
его́. Поя́ст язы́ки враг свои́х, и то́лщу их изможди́т,
и стрела́ми свои́ми устрели́т врага́. Возле́г, почи́,
я́ко лев и я́ко ски́мен, кто возста́вит его́? Благословя́щии
Тя благослове́ни, и проклина́ющии Тя про́кляти. Возсия́ет звезда́
от Иа́кова, и воста́нет челове́к от Изра́иля, и ссече́т
кня́зи Моави́тския, и плени́т вся сы́ны Си́фовы, и бу́дет
Едо́м достоя́ние, и бу́дет насле́дие Иса́в враг его́,
и Изра́иль сотвори́ кре́пость.</p>

<p class="MsoNormal" align="right" style="text-align:right" id="n9979"><span style="font-size:
8.0pt;color:red" id="n9980">Числ 24:2–3, 5–9, 17–18</span></p>

<h3 id="n9981">Проро́чества Михе́ина чте́ние.</h3>

<p class="MsoNormal" id="n9982"><span style="color:red" id="n9983">В</span>о днех о́нех глаго́лет
Госпо́дь: соберу́ сокруше́нную и отринове́нную прииму́,
я́же отри́нух. И положу́ сотре́нную во оста́нок и отринове́нную
в язы́к кре́пок, и воцари́тся Госпо́дь над ни́ми в горе́
Сио́нстей от ны́не и во ве́ки. И ты, Вифлее́ме, до́ме Евфра́фов,
еда́ мал еси́, е́же бы́ти в ты́сящах Иу́довых. Из
тебе́ бо Мне изы́дет Старе́йшина, е́же бы́ти в Кня́зя
во Изра́или́; и исхо́ди Его́ из нача́ла, от дней ве́ка.
Сего́ ра́ди даст я́, до вре́мене ражда́ющия породи́т,
и про́чии от бра́тий Его́ обратя́тся к сыно́м Изра́илевым.
И ста́нет, и у́зрит, и упасе́т па́ству Свою́ кре́постию
Госпо́дь. И в сла́ве И́мене Го́спода Бо́га своего́
пребу́дут, за́не ны́не возвели́чится да́же до коне́ц
земли́.</p>

<p class="MsoNormal" align="right" style="text-align:right" id="n9984"><span style="font-size:
8.0pt;color:red" id="n9985">Мих 4:6–7; 5:2–4</span></p>

<h3 id="n9986">Таже возгласит чтец, глас 6,<br id="n9987">
и нам, воставшим, глаголет тропарь сей:</h3>

<p class="MsoNormal" id="n9988"><span style="color:red" id="n9989">Т</span>а́йно роди́лся еси́
в верте́пе, / но Не́бо Тя всем пропове́да, / я́коже уста́,
звезду́ предлага́я, Спа́се, / и волхвы́ Ти приведе́, ве́рою
покланя́ющияся Тебе́; / с ни́миже поми́луй нас.</p>

<p class="MsoNormal" id="n9990"><span style="color:red" id="n9991">Стих 1:</span> Основа́ния Его́
на гора́х святы́х, / лю́бит Госпо́дь врата́ Сио́ня
па́че всех селе́ний Иа́ковлих, / пресла́вная глаго́лашася
о Тебе́, гра́де Бо́жий. / Помяну́ Ра́ав и Вавило́на,
ве́дущим мя.</p>

<p class="MsoNormal" id="n9992"><span style="color:red" id="n9993">И поем конец:</span> <b id="n9994">И волхвы́
Ти приведе́, ве́рою покланя́ющияся Тебе́; с ни́миже поми́луй
нас.</b></p>

<p class="MsoNormal" id="n9995"><span style="color:red" id="n9996">Стих 2:</span> И се иноплеме́нницы,
и Тир, и лю́дие Ефио́пстии, / си́и бы́ша та́мо. / Ма́ти
Сио́н рече́т: / Челове́к и Челове́к роди́ся в нем, / и
Той основа́ и Вы́шний.</p>

<p class="MsoNormal" id="n9997"><span style="color:red" id="n9998">И паки:</span> <b id="n9999">И волхвы́ Ти приведе́,
ве́рою покланя́ющияся Тебе́; с ни́миже поми́луй нас.</b></p>

<p class="MsoNormal" id="n10000"><span style="color:red" id="n10001">Стих 3:</span> Госпо́дь пове́сть
в писа́нии люде́й / и князе́й сих, бы́вших в нем, / я́ко
веселя́щихся всех жили́ще в Тебе́.</p>

<p class="MsoNormal" id="n10002"><span style="color:red" id="n10003">И паки:</span> <b id="n10004">И волхвы́ Ти приведе́,
ве́рою покланя́ющияся Тебе́; с ни́миже поми́луй нас.</b></p>

<p class="MsoNormal" id="n10005"><span style="color:red" id="n10006">Таже, </span>Сла́ва:<span style="color:red" id="n10007"> поет лик правый конец тропаря. </span>И ны́не:<span style="color:red" id="n10008"> левый поет такожде конец. Посем глаголет чтец весь тропарь. И
поет сам конец его:</span></p>

<p class="MsoNormal" id="n10009"><span style="color:red" id="n10010">Т</span>а́йно роди́лся еси́
в верте́пе, / но Не́бо Тя всем пропове́да, / я́коже уста́,
звезду́ предлага́я, Спа́се, / и волхвы́ Ти приведе́, ве́рою
покланя́ющияся Тебе́; / с ни́миже поми́луй нас.</p>

<p class="MsoNormal" id="n10011"><span style="color:red" id="n10012">И чтутся паки по обычаю чтения сия:</span></p>

<h3 id="n10013">Проро́чества Иса́иина чте́ние.</h3>

<p class="MsoNormal" id="n10014"><span style="color:red" id="n10015">Т</span>а́ко глаго́лет Госпо́дь:
изы́дет Жезл от ко́рене Иессе́ова, и Цвет от ко́рене его́
взы́дет, и почи́ет на Нем Дух Бо́жий, Дух му́дрости и ра́зума,
Дух сове́та и кре́пости, Дух ве́дения и благоче́стия, Дух стра́ха
Бо́жия испо́лнит Его́. Не по сла́ве су́дит, ниже́
по глаго́ланию обличи́т, но су́дит пра́вдою смире́нных
суд, и обличи́т пра́востию сла́вныя земли́, и порази́т
зе́млю сло́вом уст Свои́х, и Ду́хом усте́н убие́т
нечести́ваго. И бу́дет пра́вдою препоя́сан по чре́слех
Свои́х и и́стиною обви́т по ре́бром Свои́м. Тогда́
пожиру́ет волк со а́гнцем, и рысь почи́ет с ко́злищем, и теле́ц,
и лев, и юне́ц вку́пе пожиру́ют, и отроча́ ма́ло поведе́т
их. Теле́ц и лев вку́пе пасу́тся, и вку́пе ча́да их бу́дут;
и лев, я́ко вол, снесть пле́вы. И отроча́ мла́до на пеще́ру
а́спидску и на ло́же пле́мене а́спидска ру́ку возложи́т.
И не сотворя́т зла, ниже́ и́мут погуби́ти ни еди́наго же
на горе́ святе́й Мое́й, зане́же напо́лнися вся земля́
позна́ти Го́спода, я́ко воде́ мно́зе покры́ти моря́.
И бу́дет в день он ко́рень Иессе́ев и возстая́й владе́ти
язы́ки; на него́ язы́цы упова́ют, и бу́дет поко́й
его́ честь.</p>

<p class="MsoNormal" align="right" style="text-align:right" id="n10016"><span style="font-size:
8.0pt;color:red" id="n10017">Ис 11:1–10</span></p>

<h3 id="n10018">Проро́чества Вару́хова чте́ние.</h3>

<p class="MsoNormal" id="n10019"><span style="color:red" id="n10020">С</span>ей Бог наш, и не приложи́тся
ин к Нему́. Изобре́те всяк путь худо́жества, и даде́ и Иа́кову,
о́троку Своему́, и Изра́илю, возлю́бленному от Него́. Посе́м
же на земли́ яви́ся и с челове́ки поживе́. Сия́ кни́га
повеле́ний Бо́жиих, и зако́н сый во ве́ки; вси, держа́щиися
ея́, в живо́т вни́дут, оста́вившии же ю, у́мрут. Обрати́ся,
Иа́кове, и ими́ся ея́. Поиди́ к сия́нию пря́мо све́та
ея́. Не даждь ино́му сла́вы твоея́ и поле́зных тебе́
язы́ку чужде́му. Блаже́ни есмы́, Изра́илю, я́ко уго́дная
Бо́гу нам разу́мна суть.</p>

<p class="MsoNormal" align="right" style="text-align:right" id="n10021"><span style="font-size:
8.0pt;color:red" id="n10022">Вар 3:36–38; 4:1–4</span></p>

<h3 id="n10023">Проро́чества Дании́лова чте́ние.</h3>

<p class="MsoNormal" id="n10024"><span style="color:red" id="n10025">Р</span>ече́ Дании́л Навуходоно́сору:
ты, царю́, ви́дел еси́, и се о́браз еди́н, о́браз
о́ный вели́к, и обли́чие его́ окру́гло, стоя́ше пред
лице́м твои́м, и виде́ние его́ стра́шно. О́браз, его́же
глава́ от зла́та чи́ста; ру́це, и пе́рси, и мы́шцы
его́ сре́бряны; чре́во и сте́гны ме́дяны; го́лени
желе́зны; но́зе часть у́бо желе́зна, и часть не́кая скуде́льна.
Ви́дел еси́, до́ндеже отто́ржеся ка́мень от горы́
без рук и порази́ о́браз, на но́ги желе́зныя и скуде́льныя,
и истни́ я́ до конца́. Тогда́ истни́шася во еди́но
скуде́ль, желе́зо, медь, сребро́, зла́то, и бы́ша, я́ко
прах от гумна́ жа́твеннаго, и взят я́ мно́жество дохнове́ния,
и ме́сто не обре́теся им; ка́мень же, порази́вый о́браз,
бысть в го́ру ве́лию и испо́лни всю зе́млю. Сие́ есть со́ние,
и сказа́ние его́ рече́м пред царе́м: возста́вит Бог Небе́сный
Ца́рство, е́же во ве́ки не истле́ет, и Ца́рство Его́
лю́дем ины́м не оста́вится. И истни́т, и изможди́т вся
ца́рствия, и то воста́нет во ве́ки. И́мже о́бразом ви́дел
еси́, я́ко от горы́ отсече́ся ка́мень без рук и сотры́
скуде́ль, желе́зо, медь, сребро́, зла́то. Бог вели́кий
сказа́ царю́, и́мже подоба́ет быти по сих, и и́стинно со́ние
и ве́рно сказа́ние Его́.</p>

<p class="MsoNormal" align="right" style="text-align:right" id="n10026"><span style="font-size:
8.0pt;color:red" id="n10027">Дан 2:31–36, 44–45</span></p>

<h3 id="n10028">Посем чтец глаголет тропарь сей, глас 6:</h3>

<p class="MsoNormal" id="n10029"><span style="color:red" id="n10030">В</span>озсия́л еси́, Христе́,
от Де́вы, разу́мное Со́лнце Пра́вды, / и звезда́ Тя показа́
в верте́пе, вмеща́ющася Невмести́маго. / Волхвы́ наста́вил
еси́ на поклоне́ние Твое́, / с ни́миже Тя велича́ем: /
Жизнода́вче, сла́ва Тебе́.</p>

<p class="MsoNormal" id="n10031"><span style="color:red" id="n10032">Стих 1, псалом 92:</span> Госпо́дь
воцари́ся, в ле́поту облече́ся, / облече́ся Госпо́дь в
си́лу и препоя́сася, / и́бо утверди́ вселе́нную, я́же
не подви́жится. / Гото́в престо́л Твой отто́ле, / от ве́ка
Ты еси́.</p>

<p class="MsoNormal" id="n10033"><span style="color:red" id="n10034">Таже, паки:</span> <b id="n10035">Волхвы́ наста́вил
еси́ на поклоне́ние Твое́, с ни́миже Тя велича́ем: Жизнода́вче,
сла́ва Тебе́.</b></p>

<p class="MsoNormal" id="n10036"><span style="color:red" id="n10037">Стих 2:</span> Воздвиго́ша ре́ки,
Го́споди, / воздвиго́ша ре́ки гла́сы своя́. / Во́змут
ре́ки сотре́ния своя́ / от гласо́в вод мно́гих.</p>

<p class="MsoNormal" id="n10038"><span style="color:red" id="n10039">Таже, паки:</span> <b id="n10040">Волхвы́
наста́вил еси́ на поклоне́ние Твое́, с ни́миже Тя
велича́ем: Жизнода́вче, сла́ва Тебе́.</b></p>

<p class="MsoNormal" id="n10041"><span style="color:red" id="n10042">Стих 3:</span> Ди́вны высоты́
морски́я, / ди́вен в высо́ких Госпо́дь. / Свиде́ния Твоя́
уве́ришася зело́: / до́му Твоему́ подоба́ет святы́ня,
Го́споди, в долготу́ дний.</p>

<p class="MsoNormal" id="n10043"><span style="color:red" id="n10044">С</span>ла́ва,<span style="color:red" id="n10045"> конец тропаря. </span>И ны́не,<span style="color:red" id="n10046"> паки
конец.</span></p>

<h4 id="n10047">Таже тропарь, весь:</h4>

<p class="MsoNormal" id="n10048"><span style="color:red" id="n10049">В</span>озсия́л еси́, Христе́,
от Де́вы, разу́мное Со́лнце Пра́вды, / и звезда́ Тя показа́
в верте́пе, вмеща́ющася Невмести́маго. / Волхвы́ наста́вил
еси́ на поклоне́ние Твое́, / с ни́миже Тя велича́ем: /
Жизнода́вче, сла́ва Тебе́.</p>

<p class="MsoNormal" id="n10050"><span style="color:red" id="n10051">Конец же тропаря поет чтец сам и посем
чтет: </span></p>

<h3 id="n10052">Проро́чества Иса́иина чте́ние.</h3>

<p class="MsoNormal" id="n10053"><span style="color:red" id="n10054">О</span>троча́ роди́ся нам,
Сын, и даде́ся нам, Его́же нача́льство бысть на ра́ме Его́;
и нарица́ется И́мя Его́: вели́каго сове́та А́нгел,
чу́ден Сове́тник, Бог Кре́пок, Власти́тель, Нача́льник
ми́ра, Оте́ц бу́дущаго ве́ка, приведе́т бо мир на нача́льники,
и здра́вие Его́, и ве́лие нача́льство Его́, и ми́ра
Его́ несть преде́ла, на престо́л Дави́дов и на ца́рство
Его́, испра́вити е и заступи́ти е судьбо́ю и пра́вдою от
ны́не и до ве́ка. Ре́вность Го́спода Савао́фа сотвори́т
сия́.</p>

<p class="MsoNormal" align="right" style="text-align:right" id="n10055"><span style="font-size:
8.0pt;color:red" id="n10056">Ис 9:6–7</span></p>

<h3 id="n10057">Проро́чества Иса́иина чте́ние.</h3>

<p class="MsoNormal" id="n10058"><span style="color:red" id="n10059">П</span>риложи́ Госпо́дь глаго́лати
ко Аха́зу, глаго́ля: проси́ себе́ зна́мения у Го́спода
Бо́га твоего́ во глубину́ или́ в высоту́. И рече́
Аха́з: не и́мам проси́ти, ниже́ искуси́ти Го́спода.
И рече́ Иса́иа: услы́шите у́бо, до́ме Дави́дов: еда́
мал вам труд дая́ти челове́ком, и ка́ко Го́споду труд даете́?
Сего́ ра́ди даст Госпо́дь Сам вам зна́мение: се Де́ва во
чре́ве прии́мет и роди́т Сы́на, и нареку́т и́мя Его́
Емману́ил; ма́сло и мед и́мать сне́сти, пре́жде не́же
уве́дети Ему́ или́ изво́лити лука́вое, избере́т благо́е:
Зане́ пре́жде, не́же разуме́ти Отроча́ти благо́е или́
зло́е, отри́нет лука́вая, избере́т благо́е. И рече́
Госпо́дь ко мне: приими́ себе́ сви́ток нов, вели́к и напиши́
в нем писа́лом челове́ческим, е́же ско́ро плене́ние сотвори́
коры́стей, настоя́т бо. И свиде́тели мне сотвори́ ве́рны
челове́ки, Ури́ю иере́я, и Заха́рию, сы́на Варахи́ина.
И приступи́х ко проро́чице, и во чре́ве прия́т и роди́
сы́на. И рече́ мне Госпо́дь: нарцы́ и́мя ему́, ско́ро
плени́ и напра́сно испрове́рзи. Зане́ пре́жде, не́же
разуме́ти отроча́ти назва́ти отца́ или́ ма́терь, прии́мет
си́лу дама́скову и коры́сти самари́йския пря́мо царю́
ассири́йскому. С на́ми Бог, разуме́йте, язы́цы, и покаря́йтеся.
Услы́шите да́же до после́дних земли́, могу́щии, покаря́йтеся,
а́ще бо па́ки возмо́жете и па́ки побежде́ни бу́дете.
И и́же а́ще сове́т совещава́ете, разори́т Госпо́дь,
и Сло́во, е́же а́ще возглаго́лете, не пребу́дет в вас,
я́ко с на́ми Бог.</p>

<p class="MsoNormal" align="right" style="text-align:right" id="n10060"><span style="font-size:
8.0pt;color:red" id="n10061">Ис 7:10–16; 8:1–4, 8–10</span></p>

<p class="MsoNormal" id="n10062"><span style="color:red" id="n10063">Посем ектениа малая и по возгласе Трисвятое.</span></p>

<h3 id="n10064">Прокимен, глас 1:</h3>

<p class="MsoNormal" id="n10065"><span style="color:red" id="n10066">Г</span>оспо́дь рече́ ко Мне:
Сын Мой еси́ Ты, / Аз днесь роди́х Тя.</p>

<p class="MsoNormal" id="n10067"><span style="color:red" id="n10068">Стих:</span> Проси́ от Мене́,
и дам Ти язы́ки, достоя́ние Твое́ и одержа́ние Твое́ концы́
земли́.</p>

<h3 id="n10069">Апостол ко Евреем, зачало 303.</h3>

<p class="MsoNormal" id="n10070"><span style="color:red" id="n10071">М</span>ногоча́стне и многообра́зне
дре́вле Бог, глаго́лавый отце́м во проро́цех. В после́док
дний сих глаго́ла нам в Сы́не, Его́же положи́ насле́дника
всем, И́мже и ве́ки сотвори́. И́же Сый сия́ние сла́вы
и о́браз Ипоста́си Его́, нося́ же вся́ческая глаго́лом
си́лы Своея́, Собо́ю очище́ние сотвори́в грехо́в на́ших,
се́де одесну́ю Престо́ла вели́чествия на высо́ких. Толи́ко
лу́чший быв А́нгел, ели́ко пресла́внее па́че их насле́дствова
и́мя. Кому́ бо рече́ когда́ от А́нгел: Сын Мой еси́
Ты, Аз днесь роди́х Тя; и па́ки: Аз бу́ду Ему́ во Отца́,
и Той бу́дет Мне в Сы́на. Егда́ же па́ки вво́дит Перворо́днаго
во вселе́нную, глаго́лет: и да покло́нятся Ему́ вси А́нгели
Бо́жии. И ко А́нгелом у́бо глаго́лет: творя́й А́нгелы
Своя́ ду́хи и слуги́ Своя́ огнь паля́щ. К Сы́ну же:
престо́л Твой, Бо́же, в век ве́ка, жезл пра́вости, жезл Ца́рствия
Твоего́. Возлюби́л еси́ пра́вду и возненави́дел еси́
беззако́ние, сего́ ра́ди пома́за Тя, Бо́же, Бог Твой еле́ем
ра́дости па́че прича́стник Твои́х. И па́ки: в нача́ле
Ты, Го́споди, зе́млю основа́л еси́, и дела́ руку́
Твое́ю суть небеса́. Та́ поги́бнут, Ты же пребыва́еши,
и вся, я́коже ри́за, обетша́ют, и, я́ко оде́жду, свие́ши
их, и изменя́тся; Ты же то́йжде еси́, и ле́та Твоя́ не
оскуде́ют.</p>

<p class="MsoNormal" align="right" style="text-align:right" id="n10072"><span style="font-size:
8.0pt;color:red" id="n10073">Евр 1:1–12</span></p>

<h3 id="n10074">Аллилуиа, глас 5.</h3>

<p class="MsoNormal" id="n10075"><span style="color:red" id="n10076">Стих:</span> Рече́ Госпо́дь
Го́сподеви моему́: седи́ одесну́ю Мене́, до́ндеже
положу́ враги́ Твоя́ подно́жие ног Твои́х.</p>

<p class="MsoNormal" id="n10077"><span style="color:red" id="n10078">Стих:</span> Жезл си́лы по́слет
Ти Госпо́дь от Сио́на, и госпо́дьствуй посреде́ враго́в
Твои́х.</p>

<p class="MsoNormal" id="n10079"><span style="color:red" id="n10080">Стих:</span> Из чре́ва пре́жде
денни́цы роди́х Тя, кля́тся Госпо́дь и не раска́ется.</p>

<h3 id="n10081">Евангелие Луки, зачало 5.</h3>

<p class="MsoNormal" id="n10082"><span style="color:red" id="n10083">В</span>о днех о́нех изы́де
повеле́ние от ке́саря А́вгуста написа́ти всю вселе́нную.
Сие́ написа́ние пе́рвое бысть, владя́щу Сири́ею Кирини́ю.
И идя́ху вси написа́тися, ко́ждо во свой град. Взы́де же и Ио́сиф
от Галиле́и из гра́да Назаре́та во Иуде́ю, во град Дави́дов,
и́же нарица́ется Вифлее́м, зане́ бы́ти ему́ от до́му
и оте́чества Дави́дова, написа́тися с Мари́ею, обруче́нною
ему́ Жено́ю, су́щею непра́здною. Бысть же, егда́ бы́ша
та́мо, испо́лнишася дни́е роди́ти Ей. И роди́ Сы́на
Своего́ пе́рвенца, и пови́т Его́, и положи́ Его́ в
я́слех, зане́ не бе им ме́ста во оби́тели. И па́стырие
бе́ху в то́йже стране́, бдя́ще, и стрегу́ще стра́жу
нощну́ю о ста́де свое́м. И се А́нгел Госпо́день ста в них,
и сла́ва Госпо́дня осия́ их, и убоя́шася стра́хом ве́лиим.
И рече́ им А́нгел: не бо́йтеся, се бо благовеству́ю вам ра́дость
ве́лию, я́же бу́дет всем лю́дем, я́ко роди́ся вам
днесь Спас, и́же есть Христо́с Госпо́дь, во гра́де Дави́дове.
И се вам зна́мение: обря́щете Младе́нца пови́та, лежа́ща
в я́слех. И внеза́пу бысть со А́нгелом мно́жество вой Небе́сных,
хва́лящих Бо́га и глаго́лющих: сла́ва в Вы́шних Бо́гу,
и на земли́ мир, в челове́цех благоволе́ние. И бысть, я́ко отыдо́ша
от них на Не́бо А́нгели, и челове́цы па́стырие ре́ша друг
ко дру́гу: пре́йдем до Вифлее́ма и ви́дим глаго́л сей бы́вший,
его́же Госпо́дь сказа́ нам. И приидо́ша, поспе́шшеся, и
обрето́ша Мариа́м же и Ио́сифа и Младе́нца, лежа́ща во
я́слех. Ви́девше же, сказа́ша о глаго́ле, глаго́ланном
им о Отроча́ти Сем. И вси слы́шавшии диви́шася о глаго́ланных
от па́стырей к ним. Мариа́м же соблюда́ше вся глаго́лы сия́,
слага́ющи в се́рдцы Свое́м. И возврати́шася па́стырие,
сла́вяще и хва́ляще Бо́га о всех я́же слы́шаша и ви́деша,
я́коже глаго́лано бысть к ним.</p>

<p class="MsoNormal" align="right" style="text-align:right" id="n10084"><span style="font-size:
8.0pt;color:red" id="n10085">Лк 2:1–20</span></p>

<p class="MsoNormal" id="n10086"><span style="color:red" id="n10087">(Дне же ряд: прокимен, апостол и Евангелие
в навечерии Рождества Христова и Богоявления не чтется). И по ряду Божественная
Литургия Великаго Василия.</span></p>

<h3 id="n10088">Вместо Досто́йно: поем:</h3>

<p class="MsoNormal" id="n10089"><span style="color:red" id="n10090">О</span> Тебе́ ра́дуется, Благода́тная
вся́кая тварь, / А́нгельский собор и челове́ческий род, / освяще́нный
хра́ме и раю́ слове́сный, / девственная похвало́, / из Нея́же
Бог воплоти́ся, / и Младе́нец бысть, пре́жде век Сый Бог наш: / ложесна́
бо Твоя́ престо́л сотвори́ / и чре́во Твое́ простра́ннее
Небе́с соде́ла. / О Тебе́ ра́дуется, Благода́тная, вся́кая
тварь, сла́ва Тебе́.</p>

<h3 id="n10091">Причастен един:</h3>

<p class="MsoNormal" id="n10092"><span style="color:red" id="n10093">Х</span>вали́те Го́спода с
Небе́с, / хвали́те Его́ в Вы́шних. / <span style="color:red" id="n10094">А</span>ллилу́иа, <span style="color:red" id="n10095">трижды.</span></p>

<p class="MsoNormal" id="n10096"><span style="color:red" id="n10097">По отпусте Литургии вжигает параекклисиарх
свещник и поставляет среди церкве. Клирицы же, ставше оба лика вкупе, поют возгласно
тропарь праздника, глас 4: </span>Рождество́ Твое́, Христе́ Бо́же
наш: <span style="color:red" id="n10098">С</span>ла́ва, и ны́не:<span style="color:red" id="n10099"> кондак, глас 3: </span>Де́ва днесь Пресу́щественнаго
ражда́ет:<span style="color:red" id="n10100"> По окончании же кондака, многолетие. И входим
в трапезу, и ядим варение с елеем, рыбы же не ядим, вино же пием, благодаряще Бога.</span></p>

<p class="MsoNormal" id="n10101"><span style="color:red" id="n10102">&nbsp;</span></p>

<p class="MsoNormal" id="n10103"><a name="_НА_ВЕЛИЦЕМ_ПОВЕЧЕРИИ_1" id="n10104"></a><span style="color:red" id="n10105">Ведати подобает, яко праздник Рождества Христова в кий день ни
случится, поется повечерие великое сице:</span></p>

<p class="MsoNormal" id="n10106"><span style="color:red" id="n10107">О часе десятом нощи бывает благовест
и потом трезвон во вся кампаны, иерей же со диаконом, оболкшеся, творят начало,
якоже во вся праздники Владычни. Диакон глаголет: </span>Благослови́, влады́ко.<span style="color:red" id="n10108"> Иерей: </span>Благослове́н Бог наш:<span style="color:red" id="n10109"> И кадящу иерею, глаголем повечерие великое от начала: </span>Сла́ва
Тебе́ Бо́же наш, сла́ва Тебе́. Царю́ Небе́сный:<span style="color:red" id="n10110"> Трисвятое, и прочее. </span>С на́ми Бог:<span style="color:red" id="n10111"> поем с пением. И вместо тропарей обычных: </span>Просвети́
о́чи мои́:<span style="color:red" id="n10112"> глаголем тропарь праздника; и вместо:
</span>Поми́луй нас, Го́споди, поми́луй нас:<span style="color:red" id="n10113"> глаголем кондак праздника. По </span>Сла́ва в Вы́шних:<span style="color:red" id="n10114"> исходим в притвор, поюще.</span></p>

<h3 id="n10115">На литии стихиры самогласны, глас 1.<br id="n10116">
Иоанна монаха:</h3>

<p class="MsoNormal" id="n10117"><span style="color:red" id="n10118">Н</span>е́бо и земля́ днесь
проро́чески да возвеселя́тся, / А́нгели и челове́цы духо́вно
да торжеству́ют, / я́ко Бог во пло́ти яви́ся / су́щим во
тьме и се́ни седя́щим, рожде́йся от Де́вы; / верте́п и
я́сли прия́ша Того́; / па́стырие чу́до пропове́дуют;
/ волсви́ от восто́к в Вифлее́м да́ры прино́сят. / Мы же
хвалу́ недосто́йными устна́ми а́нгельски Тому́ принесе́м:
/ сла́ва в Вы́шних Бо́гу, и на земли́ мир, / прии́де бо
Ча́яние язы́ков, / прише́д, спасе́ нас от рабо́ты вра́жия.</p>

<p class="MsoNormal" id="n10119"><span style="color:red" id="n10120">Н</span>е́бо и земля́ днесь
совокупи́шася, / ро́ждшуся Христу́. / Днесь Бог на зе́млю прии́де,
/ и челове́к на Небеса́ взы́де. / Днесь ви́димь eсть пло́тию,
/ eстество́м неви́димый, челове́ка ра́ди. / Сего́ ра́ди
и мы, славосло́вяще, возопии́м Eму́: / Сла́ва в Вы́шних
Бо́гу, и на земли́ мир, / дарова́ бо прише́ствие Твое́,
/ Спа́се наш, сла́ва Тебе́.</p>

<p class="MsoNormal" id="n10121"><span style="color:red" id="n10122">С</span>ла́ва в Вы́шних Бо́гу,
/ в Вифлее́ме слы́шу от Безпло́тных днесь, / на земли́ мир благоволи́вшему
бы́ти. / Ны́не Де́ва Небе́с ши́рши: / возсия́ бо свет
омрачéнным / и смирéнныя возвы́си, а́нгельски пою́щия:
/ сла́ва в Вы́шних Бо́гу.</p>

<p class="MsoNormal" id="n10123"><span style="color:red" id="n10124">П</span>о о́бразу и по подо́бию,
истле́вша преступле́нием / ви́дев, Иису́с, приклони́в Небеса́,
сни́де / и всели́ся во утро́бу де́вственную неизме́нно,
/ да в ней истле́вшаго Ада́ма обнови́т, зову́ща: / сла́ва
явле́нию Твоему́, Изба́вителю мой и Бо́же.</p>

<h4 id="n10125">Слава, глас 5. Иоанна монаха:</h4>

<p class="MsoNormal" id="n10126"><span style="color:red" id="n10127">В</span>олсви́, перси́дстии
ца́рие, / позна́вше я́ве на земли́ ро́ждшагося Царя́
Небе́снаго, / от све́тлыя звезды́ води́ми, / достиго́ша
в Вифлее́м, да́ры нося́ще избра́нныя, / зла́то, и лива́н,
и сми́рну, / и, па́дше, поклони́шася: / ви́деша бо в верте́пе
Младе́нца лежа́ща безле́тнаго.</p>

<h4 id="n10128">И ныне, глас 6: [Германово:]</h4>

<p class="MsoNormal" id="n10129"><span style="color:red" id="n10130">Л</span>ику́ют А́нгели вси
на Небеси́, / и ра́дуются челове́цы днесь, / игра́ет же вся
тварь ро́ждшагося ра́ди в Вифлее́ме Спа́са Го́спода, /
я́ко вся́кая лесть и́дольская преста́, / и ца́рствует Христо́с
во ве́ки.</p>

<h3 id="n10131">На стиховне стихиры самогласны, глас 2.</h3>

<p class="MsoNormal" id="n10132"><span style="color:red" id="n10133">Германово: </span>Ве́лие и пресла́вное
чу́до соверши́ся днесь: / Де́ва ражда́ет, и утро́ба не
истлева́ет, / Сло́во воплоща́ется и Oтца́ не отлуча́ется,
/ А́нгели с па́стырьми сла́вят, / и мы с ни́ми вопие́м:
/ сла́ва в Вы́шних Бо́гу, и на земли́ мир.</p>

<p class="MsoNormal" id="n10134"><span style="color:red" id="n10135">Глас 3. Стих:</span> <b id="n10136">Из чре́ва
пре́жде денни́цы роди́х Тя: </b><b id="n10137">/ кля́тся Госпо́дь и
не раска́ется.</b></p>

<p class="MsoNormal" id="n10138"><span style="color:red" id="n10139">Д</span>несь ражда́ет Де́ва
Творца́ всех, / Eде́м прино́сит верте́п, / и звезда́ показу́ет
Христа́ со́лнца су́щим во тьме; / с да́ры волсви́ поклони́шася,
/ ве́рою просвеща́еми, / и па́стырие ви́деша чу́до, / А́нгелом
воспева́ющим и глаго́лющим: / сла́ва в Вы́шних Бо́гу.</p>

<p class="MsoNormal" id="n10140"><span style="color:red" id="n10141">Глас тойже. Стих:</span> <b id="n10142">Рече́
Госпо́дь Го́сподеви моему́: </b><b id="n10143">/ седи́ одесну́ю Мене́.</b></p>

<p class="MsoNormal" id="n10144"><span style="color:red" id="n10145">Анатолиево: </span>Го́споду Иису́су
ро́ждшуся в Вифлее́ме Иуде́йстем, / от восто́к прише́дше,
волсви́ / поклони́шася Бо́гу вочелове́чшуся / и, сокро́вища
своя́ усе́рдно отве́рзше, / да́ры честны́я приноша́ху:
/ искуше́но зла́то, я́ко Царю́ веко́в; / и лива́н,
я́ко Бо́гу всех; / я́ко тридне́вному же мертвецу́, сми́рну
Безсме́ртному. / Вси язы́цы, прииди́те, поклони́мся ро́ждшемуся
/ спасти́ ду́ши на́ша.</p>

<p class="MsoNormal" id="n10146"><span style="color:red" id="n10147">Слава, глас 4. Иоанна монаха:</span>
Весели́ся, Иерусали́ме, / торжеству́йте, вси, лю́бящии Сио́на:
/ днесь вре́менный разреши́ся соу́з осужде́ния Ада́мова.
/ Рай нам отве́рзеся. / Змий упраздни́ся, / ю́же бо прельсти́
пе́рвее, / ны́не узре́ Соде́телеву бы́вшу Ма́терь.
/ О, глубина́ бога́тства, и прему́дрости, и ра́зума Бо́жия!
/ Я́же исхода́таивши смерть всей пло́ти, грехо́вный сосу́д
/ спасе́ния нача́ло бысть ми́ру всему́ Богоро́дицы ра́ди.
/ Младе́нец бо ражда́ется из Нея́, Всесоверше́нный Бог, / и
Рождество́м де́вство печа́тствует, / плени́цы грехо́вныя
разреша́яй пелена́ми, / и младе́нства ра́ди Éвины врачу́ет
я́же в печа́лех боле́зни; / да ликовству́ет у́бо вся тварь
и да игра́ет, / обнови́ти бо ю прии́де Христо́с и спасти́
ду́ши на́ша.</p>

<p class="MsoNormal" id="n10148"><span style="color:red" id="n10149">И ныне, глас тойже:</span> В верте́п
всели́лся eси́, Христе́ Бо́же, / я́сли Тя восприя́ша,
/ па́стырие же и волсви́ поклони́шася. / Тогда́ у́бо проро́ческая
испо́лнися про́поведь, / и А́нгельския си́лы дивля́хуся,
вопию́ще и глаго́люще: / сла́ва схожде́нию Твоему́, Eди́не
Человеколю́бче.</p>

<p class="MsoNormal" id="n10150"><span style="color:red" id="n10151">Таже, </span>Ны́не отпуща́еши:<span style="color:red" id="n10152"> Трисвятое. По </span>О́тче наш:</p>

<h3 id="n10153">Тропарь, глас 4:</h3>

<p class="MsoNormal" id="n10154"><span style="color:red" id="n10155">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́. <span style="color:red" id="n10156">(3)</span></p>

<p class="MsoNormal" id="n10157"><span style="color:red" id="n10158">Таже, </span>Бу́ди И́мя Госпо́дне:<span style="color:red" id="n10159"> пением трижды; псалом 33: </span>Благословлю́ Го́спода
на вся́кое вре́мя:<span style="color:red" id="n10160"> Конец: </span>Не лиша́тся
вся́каго бла́га.<span style="color:red" id="n10161"> Таже чтение праздника в толковании,
еже от Матфея, слово 4. Посем, </span>Сла́ва в Вы́шних Бо́гу:<span style="color:red" id="n10162"> и ексапсалмы, по обычаю.</span></p>

<h2 id="n10163"><a name="_НА_УТРЕНИ_14" id="n10164"></a>НА УТРЕНИ</h2>

<h3 id="n10165">На Бог Госпо́дь:<br id="n10166">
тропарь праздника трижды, глас 4:</h3>

<p class="MsoNormal" id="n10167"><span style="color:red" id="n10168">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́. <span style="color:red" id="n10169">(3)</span></p>

<h3 id="n10170">По 1-й стихологии седален, глас 1.<br id="n10171">
Подобен: Гроб Твой, Спа́се:</h3>

<p class="MsoNormal" id="n10172"><span style="color:red" id="n10173">В</span>о я́слех нас ра́ди
безслове́сных положи́лся еси́, / Долготерпели́ве Спа́се,
младе́нствовав во́лею; / па́стырие же Тя воспе́ша со А́нгелы,
зову́ще: / сла́ва и хвала́ на земли́ рожде́нному / и обожи́вшему
земноро́дных существо́ / Христу́ Бо́гу на́шему.</p>

<p class="MsoNormal" id="n10174"><span style="color:red" id="n10175">С</span>ла́ва, и ны́не,<span style="color:red" id="n10176"> тойже и чтение.</span></p>

<h3 id="n10177">По 2-м стихологии седален, глас 3.<br id="n10178">
Подобен: Красоте́ де́вства:</h3>

<p class="MsoNormal" id="n10179"><span style="color:red" id="n10180">П</span>реве́чнаго и Непостижи́маго,
/ Соприсносу́щнаго Неви́димому Отцу́, / во утро́бе пло́тски
носи́ла еси́, Богоро́дице, / еди́но и неслия́нное Тро́ицы
Божество́. / Просия́ благода́ть Твоя́ в ми́ре, Всепе́тая.
/ Те́мже непреста́нно вопие́м: / ра́дуйся, Чи́стая Де́во
Ма́ти.</p>

<p class="MsoNormal" id="n10181"><span style="color:red" id="n10182">С</span>ла́ва, и ны́не,<span style="color:red" id="n10183"> тойже и чтение.</span></p>

<h3 id="n10184">Величание:</h3>

<p class="MsoNormal" id="n10185"><span style="color:red" id="n10186">В</span>елича́ем Тя, / Живода́вче
Христе́, / нас ра́ди ны́не пло́тию ро́ждшагося / от Безневе́стныя
и Пречи́стыя Де́вы Мари́и.</p>

<h3 id="n10187">Псалом избранный.</h3>

<p class="MsoNormal" id="n10188"><span style="font-size:8.0pt;color:red" id="n10189">Лик 1:</span> Воскли́кните
Го́сподеви вся земля́. <span style="font-size:8.0pt;color:red" id="n10190">2:</span>
По́йте же и́мени Его́. Дади́те сла́ву хвале́ Его́.
<span style="font-size:8.0pt;color:red" id="n10191">1:</span> Пове́дите вся чудеса́
Его́. <span style="font-size:8.0pt;color:red" id="n10192">2:</span> Рцы́те Бо́гу:
коль стра́шна дела́ Твоя́. <span style="font-size:8.0pt;
color:red" id="n10193">1:</span> Да возвеселя́тся небеса́, и возра́дуется земля́.
<span style="font-size:8.0pt;color:red" id="n10194">2:</span> Воспо́йте Го́сподеви,
по́йте и́мени Его́. <span style="font-size:8.0pt;color:red" id="n10195">1:</span>
Испове́дание и великоле́пие де́ло Его́. <span style="font-size:8.0pt;color:red" id="n10196">2:</span> Избавле́ние посла́ лю́дем
Свои́м. <span style="font-size:8.0pt;color:red" id="n10197">1:</span> Свя́то и стра́шно
и́мя Его́. <span style="font-size:8.0pt;color:red" id="n10198">2:</span> От Сио́на
благоле́пие красоты́ Его́. <span style="font-size:8.0pt;
color:red" id="n10199">1:</span> Бог же наш на небеси́ и на земли́ вся, ели́ка
восхоте́, сотвори́. <span style="font-size:8.0pt;color:red" id="n10200">2:</span>
Ми́лости Твоя́, Го́споди, во век воспою́. <span style="font-size:8.0pt;color:red" id="n10201">1:</span> Той воззове́т Мя: Оте́ц Мой
еси́ Ты. <span style="font-size:8.0pt;color:red" id="n10202">2:</span> И Аз пе́рвенца
положу́ Его́. Высока́ па́че царе́й земны́х. <span style="font-size:8.0pt;color:red" id="n10203">1:</span> И покло́нятся Ему́ вси ца́рие
зе́мстии. <span style="font-size:8.0pt;color:red" id="n10204">2:</span> Кто бог ве́лий,
я́ко Бог наш? Ты еси́ Бог творя́й чудеса́. <span style="font-size:8.0pt;color:red" id="n10205">1:</span> Мы́шцею си́лы Твоея́
разгна́л еси́ враги́ Твоя́. <span style="font-size:8.0pt;
color:red" id="n10206">2:</span> Из чре́ва пре́жде денни́цы роди́х Тя. <span style="font-size:8.0pt;color:red" id="n10207">1:</span> Кля́тся Госпо́дь, и не раска́ется.
<span style="font-size:8.0pt;color:red" id="n10208">2:</span> Ты иере́й во век, по чи́ну
Мелхиседе́кову. <span style="font-size:8.0pt;color:red" id="n10209">1:</span> Госпо́дь
рече́ ко Мне: Сын Мой еси́ Ты. <span style="font-size:8.0pt;
color:red" id="n10210">2:</span> Аз днесь роди́х Тя. <span style="font-size:8.0pt;
color:red" id="n10211">1:</span> Проси́ от Мене́, и дам Ти язы́ки достоя́ние
Твое́. <span style="font-size:8.0pt;color:red" id="n10212">2:</span> И одержа́ние
Твое́ концы́ земли́. <span style="font-size:8.0pt;color:red" id="n10213">1:</span>
В глави́зне кни́жней писа́ся о Мне. <span style="font-size:8.0pt;
color:red" id="n10214">2:</span> Престо́л Твой Бо́же, в век ве́ка. <span style="font-size:8.0pt;color:red" id="n10215">1:</span> Жезл пра́вости, жезл ца́рствия
Твоего́. <span style="font-size:8.0pt;color:red" id="n10216">2:</span> Сего́ ра́ди
пома́за Тя Бо́же, Бог Твой еле́ем ра́дости. <span style="font-size:8.0pt;color:red" id="n10217">1:</span> Я́ко Ты насле́диши во всех
язы́цех. <span style="font-size:8.0pt;color:red" id="n10218">2:</span> Благослове́н
Госпо́дь во век, бу́ди, бу́ди.</p>

<p class="MsoNormal" id="n10219"><span style="color:red" id="n10220">Сла́ва, и ны́не:</span> Аллилу́иа,<span style="color:red" id="n10221"> трижды.</span></p>

<h3 id="n10222">По полиелеи седален, глас 4.<br id="n10223">
Подобен: Удиви́ся Ио́сиф:</h3>

<p class="MsoNormal" id="n10224"><span style="color:red" id="n10225">П</span>рииди́те, ви́дим, ве́рнии,
где роди́ся Христо́с, / после́дуем про́чее, а́може и́дет
звезда́ с волхвы́, восто́чными цари́; / Его́же А́нгели
пою́т непреста́нно та́мо, / па́стырие свиря́ют песнь досто́йную,
/ сла́ва в Вы́шних, глаго́люще, / днесь в верте́пе Ро́ждшемуся
от Де́вы и Богоро́дицы / в Вифлее́ме Иуде́йстем.</p>

<p class="MsoNormal" id="n10226"><span style="color:red" id="n10227">С</span>ла́ва, и ны́не,<span style="color:red" id="n10228"> тойже.</span></p>

<h3 id="n10229">Степенна, 1-й антифон 4-го гласа:</h3>

<p class="MsoNormal" id="n10230"><span style="color:red" id="n10231">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n10232"><span style="color:red" id="n10233">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n10234"><span style="color:red" id="n10235">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n10236">Прокимен, глас 4:</h3>

<p class="MsoNormal" id="n10237"><span style="color:red" id="n10238">И</span>з чре́ва пре́жде денни́цы
роди́х Тя, / кля́тся Госпо́дь и не раска́ется. <span style="color:red" id="n10239">Стих:</span> Рече́ Госпо́дь Го́сподеви моему́:
седи́ одесну́ю Мене́, до́ндеже положу́ враги́ Твоя́
подно́жие ног Твои́х.</p>

<p class="MsoNormal" id="n10240"><span style="color:red" id="n10241">Другий прокимен:</span> Вся́кое
дыха́ние / да хва́лит Го́спода. <span style="color:red" id="n10242">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n10243">Евангелие от Матфея, зачало 2.</h3>

<p class="MsoNormal" id="n10244"><span style="color:red" id="n10245">И</span>ису́с Христо́во Рождество́
си́це бе: обруче́нней у́бо бы́вши Ма́тери Его́ Мари́и
Ио́сифови, пре́жде да́же не сни́тися и́ма, обре́теся
иму́щи во чре́ве от Ду́ха Свя́та. Ио́сиф же, муж Ея́,
пра́веден сый и, не хотя́ Ея́ обличи́ти, восхоте́ тай пусти́ти
Ю́. Сия́ же ему́ помы́слившу, се А́нгел Госпо́день
во сне яви́ся ему́, глаго́ля: Ио́сифе, сы́не Дави́дов,
не убо́йся прия́ти Мариа́м, жены́ твоея́: ро́ждшее
бо ся в Ней от Ду́ха есть Свя́та. Роди́т же Сы́на, и нарече́ши
и́мя Ему́ Иису́с. Той бо спасе́т лю́ди Своя́ от грех
их. Сие́ же все бысть, да сбу́дется рече́нное от Го́спода проро́ком,
глаго́лющим: Се́ Де́ва во чре́ве прии́мет и роди́т
Сы́на, и нареку́т и́мя Ему́ Емману́ил, е́же есть сказа́емо,
с на́ми Бог. Воста́в же Ио́сиф от сна, сотвори́, я́коже
повеле́ ему́ А́нгел Госпо́день, и прия́т Жену́ свою́.
И не зна́яше Ея́, до́ндеже роди́ Сы́на Своего́ пе́рвенца,
и нарече́ и́мя Ему́ Иису́с.</p>

<p class="MsoNormal" align="right" style="text-align:right" id="n10246"><span style="font-size:
8.0pt;color:red" id="n10247">Мф 1:18–25</span></p>

<h3 id="n10248">По 50-м псалме,<br id="n10249">
вместо Моли́твами Богоро́дицы:</h3>

<p class="MsoNormal" id="n10250"><span style="color:red" id="n10251">Сла́ва:</span> Вся́ческая днесь
ра́дости исполня́ются, / Христо́с роди́ся от Де́вы.</p>

<p class="MsoNormal" id="n10252"><span style="color:red" id="n10253">И ны́не:</span> Вся́ческая
днесь ра́дости исполня́ются, / Христо́с роди́ся в Вифлее́ме.</p>

<p class="MsoNormal" id="n10254"><span style="color:red" id="n10255">Таже, глас 6: </span>Поми́луй мя,
Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h4 id="n10256">И стихира, глас 6:</h4>

<p class="MsoNormal" id="n10257"><span style="color:red" id="n10258">С</span>ла́ва в Вы́шних Бо́гу,
/ и на земли́ мир, / днесь восприе́млет Вифлее́м седя́щаго при́сно
со Отце́м, / днесь А́нгели Младе́нца, рожде́ннаго боголе́пно,
славосло́вят: / сла́ва в Вы́шних Бо́гу, и на земли́ мир,
/ в челове́цех благоволе́ние.</p>

<p class="MsoNormal" id="n10259"><span style="color:red" id="n10260">Канона два. Ирмосы обою канонов по дважды.
Тропари же на 12.</span></p>

<h3 id="n10261">Канон первый, глас 1,<br id="n10262">
творение кир Космы, егоже краегранесие:<br id="n10263">
Христо́с вочелове́чився, е́же бе, Бог пребыва́ет.<br id="n10264">
Песнь 1.</h3>

<p class="MsoNormal" id="n10265"><span style="color:red" id="n10266">Ирмос:</span> Христо́с ражда́ется
– сла́вите, / Христо́с с Небе́с – сря́щите. / Христо́с
на земли́ – возноси́теся. / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<p class="MsoNormal" id="n10267"><span style="color:red" id="n10268">И</span>стле́вша преступле́нием,
по Бо́жию о́бразу бы́вшаго, всего́ тле́ния су́ща,
/ лу́чшия отпа́дша Боже́ственныя жи́зни, / па́ки обновля́ет
му́дрый Соде́тель, я́ко просла́вися.</p>

<p class="MsoNormal" id="n10269"><span style="color:red" id="n10270">В</span>и́дев Зижди́тель ги́блема
челове́ка, рука́ми его́же созда́, / приклони́в Небеса́,
схо́дит; / Сего́ же от Де́вы Боже́ственныя Чи́стыя / всего́
осуществу́ет, вои́стинну вопло́щься, я́ко просла́вися.</p>

<p class="MsoNormal" id="n10271"><span style="color:red" id="n10272">М</span>у́дрость, Сло́во и
Си́ла, / Сын Сый О́тчий и сия́ние, Христо́с Бог, сил утаи́вся,
/ ели́ко преми́рных и ели́ко на земли́, / и, вочелове́чся,
обнови́л есть нас, / я́ко просла́вися.</p>

<h4 id="n10273">Другий канон, глас тойже. Творение кир Иоанна.<br id="n10274">
Песнь 1.</h4>

<p class="MsoNormal" id="n10275"><span style="color:red" id="n10276">Ирмос:</span> Спасе́ лю́ди
чудоде́йствуяй Влады́ка, / мо́крую мо́ря во́лну оземлени́в
дре́вле; / во́лею же ро́ждся от Де́вы, / стезю́ прохо́дну
Небесе́ полага́ет нам. / Его́же, по Существу́ ра́вна же
Отцу́ и челове́ком, сла́вим.</p>

<p class="MsoNormal" id="n10277"><span style="color:red" id="n10278">И</span>знесе́ чре́во свяще́нное
Сло́во, я́ве неопа́льно живопи́санное купино́ю, / смеше́на
зра́ком челове́чим Бо́га, / Е́вы окая́нную утро́бу
кля́твы дре́вния разреша́ющее го́рькия, / Его́же, земни́и
славим.</p>

<p class="MsoNormal" id="n10279"><span style="color:red" id="n10280">П</span>оказа́ звезда́ пре́жде
со́лнца Сло́во, прише́дшее уста́вити грехи́, / волхво́м
я́ве во убо́зем верте́пе, ми́лостиваго Тебе́, пелена́ми
пови́та, / Его́же, ра́дующеся, ви́дяху Самого́ – и Челове́ка,
и Го́спода.</p>

<p class="MsoNormal" id="n10281"><span style="color:red" id="n10282">Катавасия первого канона, ирмос, 1-й
лик, и второго, 2-й лик.</span></p>

<h3 id="n10283">Песнь 3.</h3>

<p class="MsoNormal" id="n10284"><span style="color:red" id="n10285">Ирмос:</span> Пре́жде век от Отца́
рожде́нному нетле́нно Сы́ну / и в после́дняя от Де́вы /
воплоще́нному безсе́менно, / Христу́ Бо́гу возопии́м: /
вознесы́й рог наш, / свят еси́, Го́споди.</p>

<p class="MsoNormal" id="n10286"><span style="color:red" id="n10287">И́</span>же дохнове́ния прича́щся
лу́чшаго Ада́м пе́рстный / и к тле́нию попо́лзся же́нскою
ле́стию, / Христа́ от Жены́ ви́дя, вопие́т: / И́же
мене́ ра́ди по мне быв, Свят еси́, Го́споди.</p>

<p class="MsoNormal" id="n10288"><span style="color:red" id="n10289">С</span>ообра́зен бре́нному
умале́нию растворе́нием, Христе́, быв / и прича́стием пло́ти
го́ршия, пода́в Боже́ственнаго естества́, / зе́млен быв,
и пребы́в Бог, / и возвы́сивый рог наш, / Свят еси́, Го́споди.</p>

<p class="MsoNormal" id="n10290"><span style="color:red" id="n10291">В</span>ифлее́ме, весели́ся,
князе́й Иу́довых Сый Царь: / Изра́иля бо пасы́й на ра́мех
херуви́мских, из тебе́ про́йде Христо́с я́ве / и вознесы́й
рог наш над все́ми воцари́ся.</p>

<p class="MsoNormal" id="n10292">&nbsp;</p>

<p class="MsoNormal" id="n10293"><span style="color:red" id="n10294">Ин. Ирмос:</span> При́зри на пе́ния
рабо́в, Благоде́телю, / врага́ смиря́я вознесе́нную горды́ню,
/ нося́й же, Всеви́дче, греха́ превы́шше, / непоколе́блемо
утвержде́нныя, Бла́же, певцы́ / основа́нием ве́ры.</p>

<p class="MsoNormal" id="n10295"><span style="color:red" id="n10296">Н</span>еве́сты Пречи́стыя
пребога́тое Рождество́ ви́дети па́че ума́ сподо́бився,
/ лик свиря́ющих преклоня́шеся стра́нным о́бразом, / чин же
пою́щих Безпло́тных, Царя́ Христа́, безсе́менно вопло́щшагося.</p>

<p class="MsoNormal" id="n10297"><span style="color:red" id="n10298">В</span>ысото́ю ца́рствуяй
Небе́с / милосе́рдием соверша́ет о нас из Безневе́стныя Отрокови́цы:
/ невеще́ствен Сый пре́жде, / но по́слежде Сло́во, одебеле́вшо
пло́тию, / да па́дшаго к Себе́ привлече́т первозда́ннаго.</p>

<h3 id="n10299">Ипакои, глас 8:</h3>

<p class="MsoNormal" id="n10300"><span style="color:red" id="n10301">Н</span>ача́ток язы́ков Не́бо
Тебе́ принесе́, лежа́щему Младе́нцу во я́слех, / звездо́ю
волхвы́ призва́вый, я́же и ужаса́ше / не ски́птры и престо́ли,
но после́дняя нищета́: / что́ бо ху́ждше верте́па? / Что́
же смире́ншее пеле́н? / В ни́хже просия́ Божества́ Твоего́
бога́тство. / Го́споди, сла́ва Тебе́.</p>

<h3 id="n10302">Песнь 4.</h3>

<p class="MsoNormal" id="n10303"><span style="color:red" id="n10304">Ирмос:</span> Жезл из ко́рене Иессе́ева
/ и цвет от него́, Христе́, / от Де́вы прозя́бл еси́, /
из горы́, Хва́льный, приосене́нныя ча́щи, / прише́л еси́,
вопло́щся от Неискусому́жныя, / Невеще́ственный и Бо́же: / сла́ва
си́ле Твое́й, Го́споди.</p>

<p class="MsoNormal" id="n10305"><span style="color:red" id="n10306">Е</span>го́же дре́вле прорече́
Иа́ков, / язы́ков ожида́ние, Христе́, от коле́на Иу́дова
возсия́л еси́ / и си́лу Дама́скову, Самари́йскую же коры́сть
прише́л еси́ испроврещи́, / лесть пременя́я в ве́ру боголе́пну:
/ сла́ва си́ле Твое́й, Го́споди.</p>

<p class="MsoNormal" id="n10307"><span style="color:red" id="n10308">В</span>олхва́ дре́вле Валаа́ма
словесы́ ученики́, / му́дрыя звездоблюсти́тели, / ра́дости
испо́лнил еси́, / звезда́ от Иа́кова, возсия́в, Влады́ко,
/ язы́ков нача́ток вводи́мый прия́л же еси́ я́ве:
/ сла́ва си́ле Твое́й, Го́споди.</p>

<p class="MsoNormal" id="n10309"><span style="color:red" id="n10310">Я́</span>ко на руно́, во чре́во
Де́вы сшел еси́ дождь, Христе́, / и я́ко ка́пли, на зе́млю
ка́плющия. / Ефио́пия, и Фарси́с, и Арави́тстии о́строви
же, / Сава́, Ми́дов всю зе́млю держа́щии, припадо́ша Тебе́,
Спа́се: / сла́ва си́ле Твое́й, Го́споди.</p>

<p class="MsoNormal" id="n10311">&nbsp;</p>

<p class="MsoNormal" id="n10312"><span style="color:red" id="n10313">Ин. Ирмос:</span> Ро́да челове́ча
обновле́ние / дре́вле, поя́, проро́к Авваку́м предвозвеща́ет,
/ ви́дети неизрече́нно сподо́бився о́браз: / млады́й Младе́нец
бо из горы́ – Де́вы изы́де / люде́й во обновле́ние, Сло́во.</p>

<p class="MsoNormal" id="n10314"><span style="color:red" id="n10315">Р</span>а́вен произы́де челове́ком
Вы́шний, / во́лею плоть прии́м от Де́вы, / яд очи́стити
зми́евы главы́, / приводя́ вся к Све́ту живоно́сному, /
Бог Сый, от врат безсо́лнечных.</p>

<p class="MsoNormal" id="n10316"><span style="color:red" id="n10317">Я</span>зы́цы, и́же дре́вле
тле́ю погруже́ни, / па́губы зело́ вра́жия убежа́вше,
/ возно́сят ру́ки с похва́льными пе́сньми, / еди́наго чту́ще
Христа́, я́ко Благоде́теля, / к нам ми́лостивно прише́дшаго.</p>

<p class="MsoNormal" id="n10318"><span style="color:red" id="n10319">И</span>з ко́рене изра́стши
Иессе́ева, Де́во, / уста́вы прешла́ еси́ челове́ческаго
существа́, / О́тчее ро́ждши Преве́чное Сло́во, / я́ко
благоволи́ Сам запеча́танную утро́бу проити́ / истоща́нием
стра́нным.</p>

<h3 id="n10320">Песнь 5.</h3>

<p class="MsoNormal" id="n10321"><span style="color:red" id="n10322">Ирмос:</span> Бог сый ми́ра, Оте́ц
щедро́т, / Вели́каго Сове́та Твоего́ А́нгела, / мир подава́юща,
посла́л еси́ нам: / тем, Богоразу́мия к све́ту наста́вльшеся,
/ от но́щи у́тренююще, / славосло́вим Тя, Человеколю́бче.</p>

<p class="MsoNormal" id="n10323"><span style="color:red" id="n10324">В</span> рабе́х ке́саревым
повеле́нием написа́тися поко́рься, / и нас, рабы́ су́щия,
врага́ и греха́ свободи́л еси́, Христе́, / весь же по нам
обнища́в, / и пе́рстнаго от самаго́ едине́ния и обще́ния
богосоде́лал еси́.</p>

<p class="MsoNormal" id="n10325"><span style="color:red" id="n10326">С</span>е Де́ва, я́коже дре́вле
рече́, / во чре́ве прие́мши, родила́ есть Бо́га вочелове́чшася
и пребыва́ет Де́ва. / Ея́же ра́ди примири́вшеся Бо́гу,
гре́шнии, / Богоро́дицу су́щую вои́стинну, ве́рнии, воспои́м.</p>

<p class="MsoNormal" id="n10327">&nbsp;</p>

<p class="MsoNormal" id="n10328"><span style="color:red" id="n10329">Ин. Ирмос:</span> Из но́щи дел омраче́нныя
пре́лести / очище́ние нам, Христе́, бо́дренно ны́не соверша́ющим
песнь, я́ко Благоде́телю, / прииди́, подава́яй удо́бну
стезю́, / по не́йже востека́юще, обря́щем сла́ву.</p>

<p class="MsoNormal" id="n10330"><span style="color:red" id="n10331">Л</span>ю́тую вражду́, ю́же
к нам Влады́ка отсека́я па́ки плотски́м прише́ствием, /
да держа́щаго разруши́т душетле́ющаго, / мир сочета́я с невеще́ственными
существы́, / положи́в присту́пна, Ро́ждшаго, тва́ри.</p>

<p class="MsoNormal" id="n10332"><span style="color:red" id="n10333">Л</span>ю́дие ви́деша, дре́вле
омраче́ннии, по днех свет вы́шния све́тлости, / язы́ки же Бо́гу
насле́дие Сын прино́сит, / подая́ та́мо неизрече́нную благода́ть,
/ иде́же мно́жайший процвете́ грех.</p>

<h3 id="n10334">Песнь 6.</h3>

<p class="MsoNormal" id="n10335"><span style="color:red" id="n10336">Ирмос:</span> Из утро́бы Ио́ну
младе́нца изблева́ морски́й зверь, / якова́ прия́т, / в
Де́ву же все́льшееся Сло́во / и плоть прие́мшее про́йде
сохра́ншее нетле́нну. / Его́же бо не пострада́ истле́ния,
/ Ро́ждшую сохрани́ неврежде́нну.</p>

<p class="MsoNormal" id="n10337"><span style="color:red" id="n10338">П</span>рии́де, вопло́щься,
Христо́с Бог наш из чре́ва, / Его́же Оте́ц пре́жде денни́цы
ражда́ет; / правле́ния же держа́ пречи́стых сил, / в я́слех
ско́тиях возлежи́т и пелена́ми повива́ется, / разреша́ет
же многоплете́нныя плени́цы прегреше́ний.</p>

<p class="MsoNormal" id="n10339"><span style="color:red" id="n10340">Ю́</span>но из Ада́ма отроча́
смеше́ния, роди́ся Сын и ве́рным даде́ся, / бу́дущаго ве́ка
Сей есть Оте́ц и Нача́льник / и нарица́ется Вели́каго Сове́та
А́нгел. / Сей кре́пок Бог есть / и держа́й о́бластию всю тварь.</p>

<p class="MsoNormal" id="n10341">&nbsp;</p>

<p class="MsoNormal" id="n10342"><span style="color:red" id="n10343">Ин. Ирмос:</span> Обита́я Ио́на
в преиспо́дних морски́х, / приити́ моля́шеся и бу́рю утоли́ти;
/ унзе́н же аз муча́щаго стрело́ю, / Христу́ воспева́ю,
зол губи́телю, / ско́ро приити́ Тебе́ к мое́й ле́ности.</p>

<p class="MsoNormal" id="n10344"><span style="color:red" id="n10345">И́</span>же бе испе́рва к Бо́гу,
Бог Сло́во / ны́не утвержда́ет немощно́е дре́вле / ви́дев
сохрани́ти, е́же по нам существо́, / и́мже Себе́ вторы́м
обще́нием а́бие проявля́я страсте́й свобо́дное.</p>

<p class="MsoNormal" id="n10346"><span style="color:red" id="n10347">Г</span>ряде́т нас ра́ди из
Авраа́млих чресл / темнопа́дшия во мра́це прегреше́ний / сы́ны
воздви́гнути, до́лу пони́кших, / и́же во све́те обита́яй
и я́слех чрез достоя́ние, / ны́не благоволи́в в челове́ческое
спасе́ние.</p>

<h3 id="n10348">Кондак, глас 3. Самоподобен:</h3>

<p class="MsoNormal" id="n10349"><span style="color:red" id="n10350">Д</span>е́ва днесь Пресу́щественнаго
ражда́ет, / и земля́ верте́п Непристу́пному прино́сит.
/ А́нгели с па́стырьми славосло́вят, / волсви́ же со звездо́ю
путеше́ствуют: / нас бо ра́ди роди́ся / Oтроча́ Мла́до,
Преве́чный Бог.</p>

<p class="MsoNormal" id="n10351"><span style="color:red" id="n10352">Икос: </span>Еде́м Вифлее́м
отве́рзе, / прииди́те, ви́дим, пи́щу в та́йне обрето́хом;
/ прииди́те, прии́мем су́щая ра́йская внутрь верте́па:
/ та́мо яви́ся ко́рень ненапое́н, / прозяба́я отпуще́ние,
/ та́мо обре́теся кла́дезь неиско́пан, / из него́же Дави́д
пи́ти дре́вле возжада́ся. / Та́мо Де́ва ро́ждши Младе́нца,
/ жа́жду уста́ви а́бие Ада́мову и Дави́дову. / Сего́
ра́ди к Нему́ и́дем, / где роди́ся Отроча́ Мла́до,
Преве́чный Бог.</p>

<h3 id="n10353">Песнь 7.</h3>

<p class="MsoNormal" id="n10354"><span style="color:red" id="n10355">Ирмос:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреде́ пла́мени стоя́ще,
поя́ху: / отце́в Бо́же, благослове́н еси́.</p>

<p class="MsoNormal" id="n10356"><span style="color:red" id="n10357">П</span>а́стырие, свиря́юще,
ужа́сно светоявле́ние получи́ша: / сла́ва бо Госпо́дня
облиста́ их, и А́нгел, воспо́йте, – вопия́, – я́ко роди́ся
Христо́с, отце́в Бог благослове́нный.</p>

<p class="MsoNormal" id="n10358"><span style="color:red" id="n10359">В</span>неза́пу с сло́вом А́нгеловым
Небе́сная во́инства, / сла́ва, – вопия́ху, – Бо́гу в Вы́шних,
на земли́ мир, в челове́цех благоволе́ние: / Христо́с возсия́,
отце́в Бог благослове́нный.</p>

<p class="MsoNormal" id="n10360"><span style="color:red" id="n10361">Г</span>лаго́л что сей? – реко́ша
па́стырие, – / прише́дше, уви́дим бы́вшее, Боже́ственнаго
Христа́. / Вифлее́ма же доше́дше, с Ро́ждшею покланя́хуся,
воспева́юще: / отце́в Бо́же, благослове́н еси́.</p>

<p class="MsoNormal" id="n10362">&nbsp;</p>

<p class="MsoNormal" id="n10363"><span style="color:red" id="n10364">Ин. Ирмос:</span> Всецаря́ любо́вию
уловле́ннии, о́троцы / укори́ша безчи́сленно яря́щася мучи́теля
злобо́жное языковре́дие, / и́мже повину́ся огнь мно́гий,
/ Влады́це глаго́лющим: / во ве́ки благослове́н еси́.</p>

<p class="MsoNormal" id="n10365"><span style="color:red" id="n10366">С</span>луги́ у́бо неи́стовно
попаля́ет, / спаса́ет же всепаля́щая со стра́хом ю́ныя,
/ седмочи́сленным разжже́нием возвы́шена; / и́хже венча́
пла́мень, незави́стно Го́споду подаю́щу благоче́стия ра́ди
ро́су.</p>

<p class="MsoNormal" id="n10367"><span style="color:red" id="n10368">П</span>омо́щниче, Христе́,
челове́ком, / проти́вное гада́ние, воплоще́ние неизглаго́ланное
име́яй, посрами́л еси́; / бога́тство обоже́ния нося́й,
вообра́жся ны́не, / Его́же ра́ди упова́нием свы́ше
в преиспо́дний приидо́хом мрак.</p>

<p class="MsoNormal" id="n10369"><span style="color:red" id="n10370">З</span>ле неудержа́нно возвыша́емый,
/ нече́стно беся́щийся от развраще́ния ми́ра, / низложи́л
еси́ всемо́щне грех, / я́же привлече́ пре́жде, днесь же
от се́тей спаса́еши, / вопло́щся во́лею, Благоде́телю.</p>

<h3 id="n10371">Песнь 8.</h3>

<p class="MsoNormal" id="n10372"><span style="color:red" id="n10373">Ирмос:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ Де́вы, /
в Ню́же вни́де утро́бу. / Тем воспева́юще, воспое́м: /
да благослови́т тварь вся Го́спода / и превозно́сит во вся ве́ки.</p>

<p class="MsoNormal" id="n10374"><span style="color:red" id="n10375">В</span>лече́т Вавило́ня дщи
о́троки плене́нныя Дави́довы от Сио́на к себе́, / дароно́сцы
же слет волхвы́ де́ти, / Дави́дове Богоприя́тней дще́ри
моля́щияся. / Тем, воспева́юще, воспои́м: / да благослови́т
тварь вся Го́спода и превозно́сит во вся ве́ки.</p>

<p class="MsoNormal" id="n10376"><span style="color:red" id="n10377">О</span>рга́ны уклони́ша плаче́вныя
пе́сни, / не поя́ху бо в земли́ чужде́й о́троцы Сио́новы,
/ вавило́нскую же разреша́ет лесть всю и мусики́йския соста́вы,
/ в Вифлее́ме возсия́в, Христо́с. / Тем, воспева́юще, воспои́м:
/ да благослови́т тварь вся Го́спода и превозно́сит во вся ве́ки.</p>

<p class="MsoNormal" id="n10378"><span style="color:red" id="n10379">К</span>оры́сти Вавило́н ца́рства
Сио́ня и плене́нное бога́тство прия́т, / сокро́вища же
Христо́с в Сио́н сего́, / и цари́ звездо́ю наставля́я,
звездоблюсти́тели влече́т. / Тем, воспева́юще, воспои́м: / да
благослови́т тварь вся Го́спода и превозно́сит во вся ве́ки.</p>

<p class="MsoNormal" id="n10380">&nbsp;</p>

<p class="MsoNormal" id="n10381"><span style="color:red" id="n10382">Ин. Ирмос:</span> Утро́бу неопа́льну
образу́ют Отрокови́цы / и́же в Ве́тсем опаля́емии ю́ноши,
/ преесте́ственно ражда́ющую запечатле́нну. / Обоя́ же, содева́ющи
чудоде́йство еди́но, / лю́ди к пе́нию возставля́ет благода́ть.</p>

<p class="MsoNormal" id="n10383"><span style="color:red" id="n10384">П</span>а́губы убежа́вши, /
е́же обожи́тися пре́лестию, непреста́нно пое́т излия́вшагося
Сло́ва / ю́ношески вся с тре́петом тварь, / несла́вну хвалу́,
боя́щися, прино́сит, тле́нна су́щи, / а́ще и му́дре
терпя́ше.</p>

<p class="MsoNormal" id="n10385"><span style="color:red" id="n10386">Г</span>ряде́ши, заблу́ждшее
на па́жить обраща́я цветотво́рную / из пусты́нных холмо́в
язы́ков воста́ние, челове́ческое естество́, / си́лу ну́жную
человекоуби́йцы угаси́ти, / муж же яви́вся и Бог промышле́нием.</p>

<p class="MsoNormal" id="n10387"><span style="color:red" id="n10388">На 9-й песни вжигают свещи братия. </span>Честне́йшую:<span style="color:red" id="n10389"> не поем, но поем припев праздника.</span></p>

<p class="MsoNormal" id="n10390"><b id="n10391"><span style="color:red" id="n10392">В</span>елича́й, душе́ моя́,
</b><b id="n10393">/ Честне́йшую и Сла́внейшую Го́рних во́инств, Де́ву
Пречи́стую, Богоро́дицу.</b></p>

<h3 id="n10394">Песнь 9.</h3>

<p class="MsoNormal" id="n10395"><span style="color:red" id="n10396">И ирмос:</span> Та́инство стра́нное
ви́жу и пресла́вное: / Не́бо – верте́п, Престо́л Херуви́мский
– Де́ву, / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<p class="MsoNormal" id="n10397"><span style="color:red" id="n10398">Таже вторый лик поет тойже припев и ирмос.
И прочих шесть припевов припеваем на кийждо тропарь по единожды:</span></p>

<p class="MsoNormal" id="n10399"><b id="n10400"><span style="color:red" id="n10401">В</span>елича́й, душе́ моя́,
</b><b id="n10402">/ от Де́вы Бо́га, пло́тию ро́ждшагося.</b></p>

<p class="MsoNormal" id="n10403"><b id="n10404"><span style="color:red" id="n10405">В</span>елича́й, душе́ моя́,
</b><b id="n10406">/ в верте́пе ро́ждшагося Царя́.</b></p>

<p class="MsoNormal" id="n10407"><span style="color:red" id="n10408">И</span>зря́дное тече́ние зря́ще
/ волсви́ необы́чныя но́выя звезды́ новосия́ющия, / Небеса́
просвеща́ющия, Христа́ Царя́ зна́менующия на земли́, /
ро́ждшагося в Вифлее́ме на спасе́ние на́ше.</p>

<p class="MsoNormal" id="n10409"><b id="n10410"><span style="color:red" id="n10411">В</span>елича́й, душе́ моя́,
</b><b id="n10412">/ от волхво́в Бо́га покланя́емаго.</b></p>

<p class="MsoNormal" id="n10413"><b id="n10414"><span style="color:red" id="n10415">В</span>елича́й, душе́ моя́,
</b><b id="n10416">/ от звезды́ волхво́м Возвеще́ннаго.</b></p>

<p class="MsoNormal" id="n10417"><span style="color:red" id="n10418">Н</span>оворожде́нное, – волхво́м,
глаго́лющим, – / Отроча́ Царь, Его́же звезда́ яви́, где
есть? / Тому́ бо поклони́тися приидо́хом. / Яря́ся, И́род
смуща́шеся, / Христа́ уби́ти богобо́рец шата́яся.</p>

<p class="MsoNormal" id="n10419"><b id="n10420"><span style="color:red" id="n10421">В</span>елича́й, душе́ моя́,
</b><b id="n10422">/ Чи́стую Де́ву и Еди́ну Богоро́дицу, ро́ждшую Христа́
Царя́.</b></p>

<p class="MsoNormal" id="n10423"><b id="n10424"><span style="color:red" id="n10425">В</span>олсви́ и па́стырие
приидо́ша поклони́тися Христу́, </b><b id="n10426">/ ро́ждшемуся в Вифлее́ме
гра́де.</b></p>

<p class="MsoNormal" id="n10427"><span style="color:red" id="n10428">И</span>спыта́ И́род вре́мя
звезды́, / ея́же вожде́нием волсви́ в Вифлее́ме покланя́хуся
Христу́ с да́ры; / е́юже, ко оте́честву наставля́еми, /
лю́таго детоуби́йцу оста́виша пору́гана.</p>

<p class="MsoNormal" id="n10429">&nbsp;</p>

<p class="MsoNormal" id="n10430"><span style="color:red" id="n10431">Таже первый лик поет втораго канона припев:</span></p>

<p class="MsoNormal" id="n10432"><b id="n10433"><span style="color:red" id="n10434">Д</span>несь Де́ва ражда́ет
Влады́ку </b><b id="n10435">/ внутрь верте́па.</b></p>

<p class="MsoNormal" id="n10436"><span style="color:red" id="n10437">И ирмос:</span> Люби́ти у́бо
нам, я́ко безбе́дное стра́хом / удо́бее молча́ние, / любо́вию
же, Де́во, / пе́сни тка́ти, спротяже́нно сложе́нныя, неудо́бно
есть; / но и, Ма́ти, си́лу, ели́ко есть произволе́ние, даждь.</p>

<p class="MsoNormal" id="n10438"><span style="color:red" id="n10439">Вторый же лик поет припев:</span></p>

<p class="MsoNormal" id="n10440"><b id="n10441"><span style="color:red" id="n10442">Д</span>несь Влады́ка ражда́ется,
я́ко Младе́нец, </b><b id="n10443">/ от Ма́тере Де́вы.</b></p>

<p class="MsoNormal" id="n10444"><span style="color:red" id="n10445">И ирмос тойже:</span> Люби́ти у́бо
нам: </p>

<p class="MsoNormal" id="n10446"><span style="color:red" id="n10447">Прочии же припеваем к тропарем:</span></p>

<p class="MsoNormal" id="n10448"><b id="n10449"><span style="color:red" id="n10450">Д</span>несь па́стырие ви́дят
Спа́са, пелена́ми обви́та </b><b id="n10451">/ и лежа́ща во я́слех.</b></p>

<p class="MsoNormal" id="n10452"><b id="n10453"><span style="color:red" id="n10454">Д</span>несь Влады́ка ру́бищем
пелена́ется, неося́заный, </b><b id="n10455">/ я́ко Младе́нец.</b></p>

<p class="MsoNormal" id="n10456"><b id="n10457"><span style="color:red" id="n10458">Д</span>несь вся́ка тварь весели́тся
и ра́дуется, </b><b id="n10459">/ я́ко Христо́с роди́ся от Де́вы Отрокови́цы.</b></p>

<p class="MsoNormal" id="n10460"><span style="color:red" id="n10461">О́</span>бразы несве́тлы и
се́ни приведе́ны, / о Ма́ти Чи́стая, ви́девше Сло́ва,
/ но́ва я́вльшагося от врат заключе́нных, / мня́щии же и́стинную
све́тлость, досто́йно Твою́ благослови́м утро́бу.</p>

<p class="MsoNormal" id="n10462"><b id="n10463"><span style="color:red" id="n10464">Н</span>ебе́сныя си́лы ро́ждшагося
Спа́са Го́спода и Влады́ку </b><b id="n10465">/ возвеща́ют ми́ру.</b></p>

<p class="MsoNormal" id="n10466"><span style="color:red" id="n10467">Вместо Сла́ва:</span> <b id="n10468">Велича́й,
душе́ моя́, </b><b id="n10469">/ Триипоста́снаго и Неразде́льнаго Божества́
держа́ву.</b></p>

<p class="MsoNormal" id="n10470"><span style="color:red" id="n10471">Вместо же И ны́не: </span><b id="n10472">Велича́й,
душе́ моя́, / Изба́вльшую нас от кля́твы.</b></p>

<p class="MsoNormal" id="n10473"><span style="color:red" id="n10474">Ж</span>ела́ние получи́вше
и Бо́жия прише́ствия христокра́снии лю́дие сподо́бльшеся,
/ ны́не утеша́ются па́ки бытие́м: / я́ко живоно́сну
благода́ть дае́ши, Де́во Чи́стая, / поклони́тися сла́ве.</p>

<p class="MsoNormal" id="n10475"><span style="color:red" id="n10476">Таже оба лика, сошедшеся вкупе, поют
первый припев праздника и ирмос: </span>Та́инство стра́нное ви́жу:<span style="color:red" id="n10477"> Посем втораго канона припев и ирмос: </span>Люби́ти у́бо
нам:<span style="color:red" id="n10478"> И поклон.</span></p>

<h3 id="n10479">Светилен:</h3>

<p class="MsoNormal" id="n10480"><span style="color:red" id="n10481">П</span>осети́л ны есть свыше Спас
наш, Восто́к восто́ков, / и су́щии во тьме и се́ни обрето́хом
и́стину, / и́бо от Де́вы роди́ся Госпо́дь. <span style="color:red" id="n10482">(3)</span></p>

<h3 id="n10483">На хвалитех поем стихиры самогласны 4,<br id="n10484">
Андрея Иерусалимскаго, глас 4:</h3>

<p class="MsoNormal" id="n10485"><span style="color:red" id="n10486">В</span>есели́теся, пра́веднии,
/ Небеса́, ра́дуйтеся, / взыгра́йте, го́ры, Христу́ ро́ждшуся;
/ Де́ва седи́т, Херуви́мов подо́бящися, / нося́щи в не́дрех
Бо́га Сло́ва воплоще́нна; / па́стырие рожде́нному дивя́тся;
/ волсви́ Влады́це да́ры прино́сят, / А́нгели, воспева́юще,
глаго́лют: / Непостижи́ме Го́споди, сла́ва Тебе́.</p>

<p class="MsoNormal" id="n10487"><span style="color:red" id="n10488">Б</span>огоро́дице Де́во, ро́ждшая
Спа́са, / упраздни́ла eси́ пе́рвую кля́тву Éвину,
/ я́ко Ма́ти была́ eси́ благоволе́ния Óтча, / нося́щи
в не́дрех Бо́жие Сло́во воплоще́нное. / Не терпи́т та́йна
испыта́ния. / Ве́рою eди́ною Сию́ вси сла́вим, / зову́ще
с Тобо́ю и глаго́люще: / Неизрече́нне Го́споди, сла́ва
Тебе́.</p>

<p class="MsoNormal" id="n10489"><span style="color:red" id="n10490">П</span>рииди́те, воспои́м
Ма́терь Спа́сову, / по Рождестве́ па́ки я́вльшуюся Де́ву:
/ ра́дуйся, гра́де одушевле́нный Царя́ и Бо́га, / в не́мже
Христо́с пожи́в, спасе́ние соде́ла. / С Гаврии́лом воспое́м,
/ с па́стырьми просла́вим, зову́ще: / Богоро́дице, моли́
из Тебе́ Воплоще́ннаго спасти́ся нам.</p>

<p class="MsoNormal" id="n10491"><span style="color:red" id="n10492">О</span>тец благоизво́ли, / Сло́во
плоть бысть, / и Де́ва роди́ Бо́га вочелове́чшася; / звезда́
возвеща́ет, волсви́ покланя́ются, / па́стырие чудя́тся,
и тварь ра́дуется.</p>

<p class="MsoNormal" id="n10493"><span style="color:red" id="n10494">Слава, глас 6. Германово:</span> Егда́
вре́мя éже на зе́млю прише́ствия Твоего́ / пе́рвое
написа́ние вселе́нней бысть, / тогда́ восхоте́л eси́ челове́ков
написа́ти имена́, / ве́рующих Рождеству́ Твоему́. / Сего́
ра́ди таково́е повеле́ние от ке́саря возгласи́ся, / ве́чнаго
бо Твоего́ Ца́рствия безнача́льное / Рождество́м Твои́м
обнови́ся. / Тем Тебе́ прино́сим и мы па́че име́ннаго данносло́вия
/ правосла́внаго бога́тства Богосло́вия, / я́ко Бо́гу и
Спа́су душ на́ших.</p>

<p class="MsoNormal" id="n10495"><span style="color:red" id="n10496">И ныне, глас 2. Иоанна монаха:</span>
Днесь Христо́с в Вифлее́ме ражда́ется от Де́вы; днесь Безнача́льный
начина́ется, / и Сло́во воплоща́ется; / си́лы Небе́сныя
ра́дуются, / и земля́ с челове́ки весели́тся; / волсви́
Влады́це да́ры прино́сят, / па́стырие Рожде́нному дивя́тся.
/ Мы же непреста́нно вопие́м: / сла́ва в Вы́шних Бо́гу,
и на земли́ мир, / в челове́цех благоволе́ние.</p>

<p class="MsoNormal" id="n10497"><span style="color:red" id="n10498">Славословие великое. По трисвятом тропарь
праздника и ектении.</span></p>

<h3 id="n10499">Отпуст:</h3>

<p class="MsoNormal" id="n10500"><span style="color:red" id="n10501">И́</span>же в верте́пе Роди́выйся
и в я́слех возлеги́й, на́шего ра́ди спасе́ния, Христо́с,
и́стинный Бог наш, моли́твами пречи́стыя Своея́ Ма́тере,
святы́х сла́вных и всехва́льных Апо́стол, и всех святы́х,
поми́лует и спасе́т нас, я́ко Благ и Человеколю́бец.</p>

<p class="MsoNormal" id="n10502"><span style="color:red" id="n10503">И знаменует игумен святым елеем братию
от святаго кандила, еже пред праздничною иконою, поющим нам стихиру самогласну праздника
и час первый. На 1-м часе тропарь праздника. По Трисвятом кондак праздника и прочая,
и совершенный отпуст.</span></p>

<h2 id="n10504"><a name="_НА_ЛИТУРГИИ_13" id="n10505"></a>НА ЛИТУРГИИ</h2>

<h3 id="n10506">Антифон 1-й, псалом 110, глас 2:</h3>

<p class="MsoNormal" id="n10507"><span style="color:red" id="n10508">Стих 1:</span> Испове́мся Тебе́,
Го́споди, всем се́рдцем мои́м, / пове́м вся чудеса́ Твоя́.</p>

<p class="MsoNormal" id="n10509"><span style="color:red" id="n10510">Припев:</span> <b id="n10511">Моли́твами Богоро́дицы,
Спа́се, спаси́ нас.</b></p>

<p class="MsoNormal" id="n10512"><span style="color:red" id="n10513">Стих 2:</span> В сове́те пра́вых
и со́нме / ве́лия дела́ Госпо́дня.</p>

<p class="MsoNormal" id="n10514"><span style="color:red" id="n10515">Припев:</span> <b id="n10516">Моли́твами
Богоро́дицы, Спа́се, спаси́ нас.</b></p>

<p class="MsoNormal" id="n10517"><span style="color:red" id="n10518">Стих 3:</span> Изы́скана во всех
во́лях Его́.</p>

<p class="MsoNormal" id="n10519"><span style="color:red" id="n10520">Припев:</span> <b id="n10521">Моли́твами
Богоро́дицы, Спа́се, спаси́ нас.</b></p>

<p class="MsoNormal" id="n10522"><span style="color:red" id="n10523">Стих 4:</span> Испове́дание и великоле́пие
де́ло Его́, / и пра́вда Его́ пребыва́ет в век ве́ка.</p>

<p class="MsoNormal" id="n10524"><span style="color:red" id="n10525">Припев:</span> <b id="n10526">Моли́твами
Богоро́дицы, Спа́се, спаси́ нас.</b></p>

<p class="MsoNormal" id="n10527"><span style="color:red" id="n10528">Таже оба лика: Сла́ва, и
ны́не:</span> Моли́твами Богоро́дицы:</p>

<h3 id="n10529">Антифон 2-й, псалом111, глас 2:</h3>

<p class="MsoNormal" id="n10530"><span style="color:red" id="n10531">Стих 1:</span> Блаже́н муж, боя́йся
Го́спода, / в за́поведех Его́ восхо́щет зело́.</p>

<p class="MsoNormal" id="n10532"><span style="color:red" id="n10533">Припев:</span> <b id="n10534">Спаси́ ны, Сы́не
Бо́жий, рожде́йся от Де́вы, пою́щия Ти: аллилу́</b><b id="n10535">иа</b><b id="n10536">.</b></p>

<p class="MsoNormal" id="n10537"><span style="color:red" id="n10538">Стих 2:</span> Си́льно на земли́
бу́дет се́мя Его́, / род пра́вых благослови́тся.</p>

<p class="MsoNormal" id="n10539"><span style="color:red" id="n10540">Припев:</span> <b id="n10541">Спаси́ ны, Сы́не
Бо́жий, рожде́йся от Де́вы, пою́щия Ти: аллилу́</b><b id="n10542">иа</b><b id="n10543">.</b></p>

<p class="MsoNormal" id="n10544"><span style="color:red" id="n10545">Стих 3:</span> Сла́ва и бога́тство
в дому́ Его́, / и пра́вда Его́ пребыва́ет в век ве́ка.</p>

<p class="MsoNormal" id="n10546"><span style="color:red" id="n10547">Припев:</span> <b id="n10548">Спаси́ ны,
Сы́не Бо́жий, рожде́йся от Де́вы, пою́щия Ти: аллилу́</b><b id="n10549">иа</b><b id="n10550">.</b></p>

<p class="MsoNormal" id="n10551"><span style="color:red" id="n10552">Стих 4:</span> Возсия́ во тьме свет
пра́вым, / ми́лостив и щедр, и пра́веден.</p>

<p class="MsoNormal" id="n10553"><span style="color:red" id="n10554">Припев:</span> <b id="n10555">Спаси́ ны,
Сы́не Бо́жий, рожде́йся от Де́вы, пою́щия Ти: аллилу́</b><b id="n10556">иа</b><b id="n10557">.</b></p>

<p class="MsoNormal" id="n10558"><span style="color:red" id="n10559">Таже оба лика вкупе: Сла́ва, и
ны́не:</span> Единоро́дный Сы́не:</p>

<h3 id="n10560">Антифон 3, псалом 109, глас 4:</h3>

<p class="MsoNormal" id="n10561"><span style="color:red" id="n10562">Стих 1:</span> Рече́ Госпо́дь
Го́сподеви моему́: / седи́ одесну́ю Мене́.</p>

<h4 id="n10563">Тропарь, глас 4:</h4>

<p class="MsoNormal" id="n10564"><span style="color:red" id="n10565">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́.</p>

<p class="MsoNormal" id="n10566"><span style="color:red" id="n10567">Стих 2:</span> До́ндеже положу́
враги́ Твоя́ / подно́жие ног Твои́х.</p>

<p class="MsoNormal" id="n10568"><span style="color:red" id="n10569">Тропарь: </span><b id="n10570">Рождество́ Твое́,
Христе́ Бо́же наш:</b></p>

<p class="MsoNormal" id="n10571"><span style="color:red" id="n10572">Стих 3:</span> Жезл си́лы по́слет
Ти Госпо́дь от Сио́на, / и госпо́дствуй посреде́ враго́в
Твои́х.</p>

<p class="MsoNormal" id="n10573"><span style="color:red" id="n10574">Тропарь: </span><b id="n10575">Рождество́
Твое́, Христе́ Бо́же наш:</b></p>

<p class="MsoNormal" id="n10576"><span style="color:red" id="n10577">Стих 4:</span> С Тобо́ю нача́ло
в день си́лы Твоея́, / во све́тлостех святы́х Твои́х.</p>

<p class="MsoNormal" id="n10578"><span style="color:red" id="n10579">Тропарь: </span><b id="n10580">Рождество́
Твое́, Христе́ Бо́же наш:</b></p>

<h3 id="n10581">Входное:</h3>

<p class="MsoNormal" id="n10582"><span style="color:red" id="n10583">И</span>з чре́ва пре́жде денни́цы
роди́х Тя, / кля́тся Госпо́дь и не раска́ется: / Ты Иере́й
во век по чи́ну Мелхиседе́кову.</p>

<h4 id="n10584">Тропарь высочайшим гласом, глас 4:</h4>

<p class="MsoNormal" id="n10585"><span style="color:red" id="n10586">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́.</p>

<h4 id="n10587">Сла́ва, и ны́не: кондак, глас 3:</h4>

<p class="MsoNormal" id="n10588"><span style="color:red" id="n10589">Д</span>е́ва днесь Пресу́щественнаго
ражда́ет, / и земля́ верте́п Непристу́пному прино́сит.
/ А́нгели с па́стырьми славосло́вят, / волсви́ же со звездо́ю
путеше́ствуют: / нас бо ра́ди роди́ся / Oтроча́ Мла́до,
Преве́чный Бог.</p>

<h3 id="n10590">Вместо Трисвятаго:</h3>

<p class="MsoNormal" id="n10591"><span style="color:red" id="n10592">Е</span>ли́цы во Христа́ крести́стеся,
/ во Христа́ облеко́стеся. Аллилу́иа.</p>

<h3 id="n10593">Прокимен, глас 8:</h3>

<p class="MsoNormal" id="n10594"><span style="color:red" id="n10595">В</span>ся земля́ да покло́нится
Тебе́ и пое́т Тебе́, / да пое́т же И́мени Твоему́
Вы́шний.</p>

<p class="MsoNormal" id="n10596"><span style="color:red" id="n10597">Стих:</span> Воскли́кните Го́сподеви,
вся земля́, по́йте же И́мени Его́, дади́те сла́ву
хвале́ Его́.</p>

<h3 id="n10598">Апостол к Галатом, зачало 209.</h3>

<p class="MsoNormal" id="n10599"><span style="color:red" id="n10600">Б</span>ра́тие, егда́ прии́де
кончи́на ле́та, посла́ Бог Сы́на Своего́ Eдиноро́днаго,
ражда́емаго от жены́, быва́ема под зако́ном, да подзако́нныя
иску́пит, да всыновле́ние восприи́мем. Да я́ко eсте́ сы́нове,
посла́ Бог Ду́ха Сы́на Своего́ в сердца́ ва́ша, вопию́ща:
А́вва, Óтче. Те́мже уже́ не́си раб, но сын: а́ще
ли же сын, и насле́дник Бо́жий Иису́с Христо́м.</p>

<p class="MsoNormal" align="right" style="text-align:right" id="n10601"><span style="font-size:
8.0pt;color:red" id="n10602">Гал 4:4–7</span></p>

<h4 id="n10603">Аллилуиа, глас 1.</h4>

<p class="MsoNormal" id="n10604"><span style="color:red" id="n10605">Стих:</span> Небеса́ пове́дают
сла́ву Бо́жию, творе́ние же руку́ Его́ возвеща́ет
твердь.</p>

<p class="MsoNormal" id="n10606"><span style="color:red" id="n10607">Стих:</span> День дни отрыга́ет
глаго́л, и нощь но́щи возвеща́ет ра́зум.</p>

<h3 id="n10608">Евангелие Матфея, зачало 3.</h3>

<p class="MsoNormal" id="n10609"><span style="color:red" id="n10610">И</span>ису́су ро́ждшуся в
Вифлее́ме Иуде́йстем во дни И́рода царя́, се волсви́ от
восто́к приидо́ша во Иерусали́м, глаго́люще: где есть рожде́йся
Царь Иуде́йский? Ви́дехом бо звезду́ Его́ на восто́це и
приидо́хом поклони́тися Ему́. Слы́шав же, И́род царь смути́ся,
и весь Иерусали́м с ним. И собра́в вся первосвяще́нники и кни́жники
людски́я, вопроша́ше от них: где Хри́стос ражда́ется? Они́
же реко́ша ему́: в Вифлее́ме Иуде́йстем; та́ко бо пи́сано
есть проро́ком: и ты, Вифлее́ме, земле́ Иу́дова, ничи́мже
ме́ньши еси́ во влады́ках Иу́довых, из тебе́ бо изы́дет
Вождь, и́же упасе́т лю́ди Моя́ Изра́иля. Тогда́ И́род
тай призва́ волхвы́ и испы́товаше от них вре́мя я́вльшияся
звезды́. И, посла́в их в Вифлее́м, рече́: ше́дше, испыта́йте
изве́стно о Отроча́ти; егда́ же обря́щете, возвести́те
ми, я́ко да и аз, шед, поклоню́ся Ему́. Они́ же, послу́шавше
царя́, идо́ша. И се́ звезда́, ю́же ви́деша на восто́це,
идя́ше пред ни́ми, до́ндеже, прише́дше, ста верху́, иде́же
бе Отроча́. Ви́девше же звезду́, возра́довашася ра́достию
ве́лиею зело́. И, прише́дше в хра́мину, ви́деша Отроча́
с Мари́ею, Ма́терию Его́, и, па́дше, поклони́шася Ему́,
и, отве́рзше сокро́вища своя́, принесо́ша Ему́ да́ры,
зла́то, и лива́н, и сми́рну. И, весть прие́мше во сне, не возврати́тися
ко И́роду, ины́м путе́м отыдо́ша во страну́ свою́.</p>

<p class="MsoNormal" align="right" style="text-align:right" id="n10611"><span style="font-size:
8.0pt;color:red" id="n10612">Мф 2:1–12</span></p>

<h3 id="n10613">Вместо Достойно:</h3>

<p class="MsoNormal" id="n10614"><span style="color:red" id="n10615">В</span>елича́й, душе́ моя́,
/ Честне́йшую и Сла́внейшую Го́рних во́инств, Де́ву Пречи́стую,
Богоро́дицу.</p>

<p class="MsoNormal" id="n10616"><span style="color:red" id="n10617">И ирмос, глас 1:</span> Люби́ти
у́бо нам, я́ко безбе́дное стра́хом / удо́бее молча́ние,
/ любо́вию же, Де́во, / пе́сни тка́ти, спротяже́нно сложе́нныя,
неудо́бно есть; / но и, Ма́ти, си́лу, ели́ко есть произволе́ние,
даждь.</p>

<h3 id="n10618">Причастен:</h3>

<p class="MsoNormal" id="n10619"><span style="color:red" id="n10620">И</span>збавле́ние посла́ Госпо́дь
лю́дем Свои́м. <span style="color:red" id="n10621">А</span>ллилу́иа, <span style="color:red" id="n10622">трижды.</span></p>

<p class="MsoNormal" id="n10623"><span style="color:red" id="n10624">На трапезе бывает утешение братии великое,
и чтем слово Златоустаго, емуже начало: </span>Дре́вле у́бо патриа́рх:</p>

<p class="MsoNormal" id="n10625"><span style="color:red" id="n10626">Аще праздник Рождества Христова случится
быти в среду и пяток, разрешаем убо миряне </span><span style="color:red" id="n10627">–</span><span style="color:red" id="n10628"> на мясо, монаси же </span><span style="color:red" id="n10629">–</span><span style="color:red" id="n10630"> на сыр и яица; и ядим убо от Рождества Христова по вся дни до
навечерия Святаго Богоявления, мирстии убо </span><span style="color:red" id="n10631">–</span><span style="color:red" id="n10632"> мясо, монаси же </span><span style="color:red" id="n10633">–</span><span style="color:red" id="n10634"> сыр и яица.</span></p>

<p class="MsoNormal" id="n10635">&nbsp;</p>

<p class="MsoNormal" id="n10636"><span style="color:red" id="n10637"><a href="#_ОГЛАВЛЕНИЕ" id="n10638"><span style="color:red" id="n10639">В оглавление.</span></a></span></p>

<p class="MsoNormal" id="n10640">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n10641"><br clear="all" style="page-break-before:always" id="n10642">
</span>

<div class="WordSection25" id="n10643">

<p class="MsoNormal" align="right" style="text-align:right" id="n10644"><span style="color:
red" id="n10645">Месяца декабря в 26-й день<a name="_Ref141079317" id="n10646"></a></span></p>

<h1 id="n10647"><a name="_СОБОР_ПРЕСВЯТЫЯ_БОГОРОДИЦЫ" id="n10648"></a>СОБОР ПРЕСВЯТЫЯ БОГОРОДИЦЫ</h1>

<h4 id="n10649">И память святаго священномученика Евфимия, епископа Сардийскаго<br id="n10650">
Служба его поется на повечерии.</h4>

<h2 id="n10651"><a name="_ВЕЧЕРНЯ" id="n10652"></a>ВЕЧЕРНЯ</h2>

<p class="MsoNormal" id="n10653"><span style="color:red" id="n10654">Стихологии не бывает, кроме недели.</span></p>

<h3 id="n10655">На Го́споди, воззва́х:<span lang="EN-US" id="n10656"><br id="n10657">
</span>стихиры праздника на 6, глас 2:</h3>

<p class="MsoNormal" id="n10658"><span style="color:red" id="n10659">Германово</span><span lang="EN-US" style="color:red" id="n10660">:</span><span lang="EN-US" id="n10661"> </span>Прииди<span lang="EN-US" id="n10662">́</span>те<span lang="EN-US" id="n10663">, </span>возра<span lang="EN-US" id="n10664">́</span>дуемся Го<span lang="EN-US" id="n10665">́</span>сподеви<span lang="EN-US" id="n10666">, </span>настоя<span lang="EN-US" id="n10667">́</span>щую та<span lang="EN-US" id="n10668">́</span>йну сказу<span lang="EN-US" id="n10669">́</span>юще<span lang="EN-US" id="n10670">: </span><span lang="EN-US" id="n10671">/ </span>средосте<span lang="EN-US" id="n10672">́</span>ние граде<span lang="EN-US" id="n10673">́</span>жа разруши<span lang="EN-US" id="n10674">́</span>ся<span lang="EN-US" id="n10675">, </span><span lang="EN-US" id="n10676">/ </span>пла<span lang="EN-US" id="n10677">́</span>менное<span lang="EN-US" id="n10678"> o</span>ру<span lang="EN-US" id="n10679">́</span>жие
плещи<span lang="EN-US" id="n10680">́ </span>дае<span lang="EN-US" id="n10681">́</span>т<span lang="EN-US" id="n10682">, </span><span lang="EN-US" id="n10683">/ </span>и Херуви<span lang="EN-US" id="n10684">́</span>м
отступа<span lang="EN-US" id="n10685">́</span>ет от дре<span lang="EN-US" id="n10686">́</span>ва жи<span lang="EN-US" id="n10687">́</span>зни<span lang="EN-US" id="n10688">, </span><span lang="EN-US" id="n10689">/ </span>и
аз ра<span lang="EN-US" id="n10690">́</span>йския пи<span lang="EN-US" id="n10691">́</span>щи причаща<span lang="EN-US" id="n10692">́</span>юся<span lang="EN-US" id="n10693">, </span><span lang="EN-US" id="n10694">/ </span>от
него<span lang="EN-US" id="n10695">́</span>же произгна<span lang="EN-US" id="n10696">́</span>н бых
преслуша<span lang="EN-US" id="n10697">́</span>ния ра<span lang="EN-US" id="n10698">́</span>ди<span lang="EN-US" id="n10699">; </span><span lang="EN-US" id="n10700">/ </span>неизме<span lang="EN-US" id="n10701">́</span>нный
бо о<span lang="EN-US" id="n10702">́</span>браз<span lang="EN-US" id="n10703"> O</span>те<span lang="EN-US" id="n10704">́</span>чь<span lang="EN-US" id="n10705">, </span><span lang="EN-US" id="n10706">/ </span>о<span lang="EN-US" id="n10707">́</span>браз присносу<span lang="EN-US" id="n10708">́</span>щия<span lang="EN-US" id="n10709"> E</span>го<span lang="EN-US" id="n10710">́, </span><span lang="EN-US" id="n10711">/ </span>зрак
раба<span lang="EN-US" id="n10712">́ </span>прие<span lang="EN-US" id="n10713">́</span>млет<span lang="EN-US" id="n10714">, </span><span lang="EN-US" id="n10715">/ </span>от Неискусобра<span lang="EN-US" id="n10716">́</span>чныя
Ма<span lang="EN-US" id="n10717">́</span>тере проше<span lang="EN-US" id="n10718">́</span>д<span lang="EN-US" id="n10719">, </span><span lang="EN-US" id="n10720">/ </span>не преложе<span lang="EN-US" id="n10721">́</span>ние
претерпе<span lang="EN-US" id="n10722">́</span>в<span lang="EN-US" id="n10723">, </span><span lang="EN-US" id="n10724">/ </span><span lang="EN-US" id="n10725">é</span>же бо бе пребы<span lang="EN-US" id="n10726">́</span>сть<span lang="EN-US" id="n10727">, </span>Бог Сый и<span lang="EN-US" id="n10728">́</span>стинен<span lang="EN-US" id="n10729">, </span><span lang="EN-US" id="n10730">/ </span>и<span lang="EN-US" id="n10731"> é</span>же
не бе прия<span lang="EN-US" id="n10732">́</span>т<span lang="EN-US" id="n10733">, </span>Челове<span lang="EN-US" id="n10734">́</span>к быв человеколю<span lang="EN-US" id="n10735">́</span>бия ра<span lang="EN-US" id="n10736">́</span>ди<span lang="EN-US" id="n10737">. </span><span lang="EN-US" id="n10738">/ </span>Тому<span lang="EN-US" id="n10739">́ </span>возопии<span lang="EN-US" id="n10740">́</span>м<span lang="EN-US" id="n10741">: </span><span lang="EN-US" id="n10742">/ </span>рожде<span lang="EN-US" id="n10743">́</span>йся
от Де<span lang="EN-US" id="n10744">́</span>вы Бо<span lang="EN-US" id="n10745">́</span>же<span lang="EN-US" id="n10746">, </span>поми<span lang="EN-US" id="n10747">́</span>луй нас<span lang="EN-US" id="n10748">.
<span style="color:red" id="n10749">(2)</span></span></p>

<p class="MsoNormal" id="n10750"><span style="color:red" id="n10751">Анатолиево</span><span lang="EN-US" style="color:red" id="n10752">:</span><span lang="EN-US" id="n10753"> </span>Го<span lang="EN-US" id="n10754">́</span>споду
Иису<span lang="EN-US" id="n10755">́</span>су ро<span lang="EN-US" id="n10756">́</span>ждшуся от Святы<span lang="EN-US" id="n10757">́</span>я Де<span lang="EN-US" id="n10758">́</span>вы<span lang="EN-US" id="n10759">, </span><span lang="EN-US" id="n10760">/ </span>просвети<span lang="EN-US" id="n10761">́</span>шася вся<span lang="EN-US" id="n10762">́</span>ч<span lang="EN-US" id="n10763">e</span>ская<span lang="EN-US" id="n10764">: </span><span lang="EN-US" id="n10765">/ </span>па<span lang="EN-US" id="n10766">́</span>стыр<span lang="EN-US" id="n10767">e</span>м
бо свиря<span lang="EN-US" id="n10768">́</span>ющим и волхво<span lang="EN-US" id="n10769">́</span>м
покланя<span lang="EN-US" id="n10770">́</span>ющимся<span lang="EN-US" id="n10771">, </span><span lang="EN-US" id="n10772">/ </span>А<span lang="EN-US" id="n10773">́</span>нгелом воспева<span lang="EN-US" id="n10774">́</span>ющим<span lang="EN-US" id="n10775">, </span>И<span lang="EN-US" id="n10776">́</span>род
мятя<span lang="EN-US" id="n10777">́</span>шеся<span lang="EN-US" id="n10778">, </span><span lang="EN-US" id="n10779">/ </span>я<span lang="EN-US" id="n10780">́</span>ко Бог во пло<span lang="EN-US" id="n10781">́</span>ти яви<span lang="EN-US" id="n10782">́</span>ся<span lang="EN-US" id="n10783">,
</span><span lang="EN-US" id="n10784">/ </span>Спас душ на<span lang="EN-US" id="n10785">́</span>ших<span lang="EN-US" id="n10786">. </span><span style="color:red" id="n10787">(2)</span></p>

<p class="MsoNormal" id="n10788"><span style="color:red" id="n10789">Ц</span>а<span lang="EN-US" id="n10790">́</span>рство
Твое<span lang="EN-US" id="n10791">́, </span>Христе<span lang="EN-US" id="n10792">́ </span>Бо<span lang="EN-US" id="n10793">́</span>же<span lang="EN-US" id="n10794">, </span><span lang="EN-US" id="n10795">/ </span>Ца<span lang="EN-US" id="n10796">́</span>рство всех веко<span lang="EN-US" id="n10797">́</span>в<span lang="EN-US" id="n10798">, </span><span lang="EN-US" id="n10799">/ </span>и Влады<span lang="EN-US" id="n10800">́</span>чество
Твое<span lang="EN-US" id="n10801">́ </span>во вся<span lang="EN-US" id="n10802">́</span>ком ро<span lang="EN-US" id="n10803">́</span>де и ро<span lang="EN-US" id="n10804">́</span>де<span lang="EN-US" id="n10805">, </span><span lang="EN-US" id="n10806">/ </span>воплоти<span lang="EN-US" id="n10807">́</span>выйся
от Ду<span lang="EN-US" id="n10808">́</span>ха Свята<span lang="EN-US" id="n10809">́</span>го <span lang="EN-US" id="n10810">/ </span>и от Присноде<span lang="EN-US" id="n10811">́</span>вы Мари<span lang="EN-US" id="n10812">́</span>и вочелове<span lang="EN-US" id="n10813">́</span>чивыйся<span lang="EN-US" id="n10814">, </span><span lang="EN-US" id="n10815">/ </span>свет нам возсия<span lang="EN-US" id="n10816">́,
</span>Христе<span lang="EN-US" id="n10817">́ </span>Бо<span lang="EN-US" id="n10818">́</span>же<span lang="EN-US" id="n10819">, </span><span lang="EN-US" id="n10820">/ </span>Твое<span lang="EN-US" id="n10821">́ </span>прише<span lang="EN-US" id="n10822">́</span>ствие<span lang="EN-US" id="n10823">; </span><span lang="EN-US" id="n10824">/ </span>Свет
от Све<span lang="EN-US" id="n10825">́</span>та<span lang="EN-US" id="n10826">, Ó</span>тчее сия<span lang="EN-US" id="n10827">́</span>ние<span lang="EN-US" id="n10828">, </span><span lang="EN-US" id="n10829">/ </span>всю
тварь просвети<span lang="EN-US" id="n10830">́</span>л<span lang="EN-US" id="n10831"> e</span>си<span lang="EN-US" id="n10832">́, </span><span lang="EN-US" id="n10833">/ </span>вся<span lang="EN-US" id="n10834">́</span>кое
дыха<span lang="EN-US" id="n10835">́</span>ние хва<span lang="EN-US" id="n10836">́</span>лит Тя<span lang="EN-US" id="n10837">. </span><span lang="EN-US" id="n10838">/ </span>О<span lang="EN-US" id="n10839">́</span>браз
сла<span lang="EN-US" id="n10840">́</span>вы<span lang="EN-US" id="n10841"> Ó</span>тчия<span lang="EN-US" id="n10842">, </span><span lang="EN-US" id="n10843">/ </span>Сый<span lang="EN-US" id="n10844">, </span>и пре<span lang="EN-US" id="n10845">́</span>жде Сый<span lang="EN-US" id="n10846">, </span><span lang="EN-US" id="n10847">/ </span>и
возсия<span lang="EN-US" id="n10848">́</span>вый от Де<span lang="EN-US" id="n10849">́</span>вы<span lang="EN-US" id="n10850">, </span>Бо<span lang="EN-US" id="n10851">́</span>же<span lang="EN-US" id="n10852">, </span>поми<span lang="EN-US" id="n10853">́</span>луй нас<span lang="EN-US" id="n10854">.</span></p>

<p class="MsoNormal" id="n10855"><span style="color:red" id="n10856">Ч</span>то<span lang="EN-US" id="n10857">́ </span>Тебе<span lang="EN-US" id="n10858">́ </span>принесе<span lang="EN-US" id="n10859">́</span>м<span lang="EN-US" id="n10860">, </span>Христе<span lang="EN-US" id="n10861">́, </span><span lang="EN-US" id="n10862">/ </span>я<span lang="EN-US" id="n10863">́</span>ко яви<span lang="EN-US" id="n10864">́</span>лся<span lang="EN-US" id="n10865"> e</span>си<span lang="EN-US" id="n10866">́ </span>на земли<span lang="EN-US" id="n10867">́
</span><span lang="EN-US" id="n10868">/ </span>я<span lang="EN-US" id="n10869">́</span>ко Челове<span lang="EN-US" id="n10870">́</span>к нас ра<span lang="EN-US" id="n10871">́</span>ди<span lang="EN-US" id="n10872">? </span><span lang="EN-US" id="n10873">/ </span>Ка<span lang="EN-US" id="n10874">́</span>яждо
бо от Тебе<span lang="EN-US" id="n10875">́ </span>бы<span lang="EN-US" id="n10876">́</span>вших тва<span lang="EN-US" id="n10877">́</span>рей благодаре<span lang="EN-US" id="n10878">́</span>ние Тебе<span lang="EN-US" id="n10879">́ </span>прино<span lang="EN-US" id="n10880">́</span>сит<span lang="EN-US" id="n10881">: </span><span lang="EN-US" id="n10882">/ </span>А<span lang="EN-US" id="n10883">́</span>нгели
<span lang="EN-US" id="n10884">–</span><span lang="EN-US" id="n10885"> </span>пе<span lang="EN-US" id="n10886">́</span>ние<span lang="EN-US" id="n10887">; </span>небеса<span lang="EN-US" id="n10888">́ </span><span lang="EN-US" id="n10889">–</span><span lang="EN-US" id="n10890"> </span>звезду<span lang="EN-US" id="n10891">́; </span><span lang="EN-US" id="n10892">/ </span>волсви<span lang="EN-US" id="n10893">́ </span><span lang="EN-US" id="n10894">–</span><span lang="EN-US" id="n10895"> </span>да<span lang="EN-US" id="n10896">́</span>ры<span lang="EN-US" id="n10897">; </span>па<span lang="EN-US" id="n10898">́</span>стырие
<span lang="EN-US" id="n10899">–</span><span lang="EN-US" id="n10900"> </span>чу<span lang="EN-US" id="n10901">́</span>до<span lang="EN-US" id="n10902">; </span><span lang="EN-US" id="n10903">/ </span>земля<span lang="EN-US" id="n10904">́ </span><span lang="EN-US" id="n10905">–</span><span lang="EN-US" id="n10906"> </span>верте<span lang="EN-US" id="n10907">́</span>п<span lang="EN-US" id="n10908">; </span>пусты<span lang="EN-US" id="n10909">́</span>ня <span lang="EN-US" id="n10910">–</span><span lang="EN-US" id="n10911"> </span>я<span lang="EN-US" id="n10912">́</span>сли<span lang="EN-US" id="n10913">; </span><span lang="EN-US" id="n10914">/ </span>мы же <span lang="EN-US" id="n10915">–</span><span lang="EN-US" id="n10916"> </span>Ма<span lang="EN-US" id="n10917">́</span>терь Де<span lang="EN-US" id="n10918">́</span>ву<span lang="EN-US" id="n10919">. </span><span lang="EN-US" id="n10920">/ </span>И<span lang="EN-US" id="n10921">́</span>же
пре<span lang="EN-US" id="n10922">́</span>жде век<span lang="EN-US" id="n10923">, </span>Бо<span lang="EN-US" id="n10924">́</span>же<span lang="EN-US" id="n10925">, </span>поми<span lang="EN-US" id="n10926">́</span>луй
нас<span lang="EN-US" id="n10927">.</span></p>

<p class="MsoNormal" id="n10928"><span style="color:red" id="n10929">Слава</span><span lang="EN-US" style="color:red" id="n10930">, </span><span style="color:red" id="n10931">и</span><span style="color:red" id="n10932"> </span><span style="color:red" id="n10933">ныне</span><span lang="EN-US" style="color:red" id="n10934">, </span><span style="color:red" id="n10935">глас</span><span style="color:red" id="n10936"> <span lang="EN-US" id="n10937">6: </span></span>Сла<span lang="EN-US" id="n10938">́</span>ва
в Вы<span lang="EN-US" id="n10939">́</span>шних Бо<span lang="EN-US" id="n10940">́</span>гу<span lang="EN-US" id="n10941">, / </span>и на земли<span lang="EN-US" id="n10942">́ </span>мир<span lang="EN-US" id="n10943">, / </span>днесь восприе<span lang="EN-US" id="n10944">́</span>млет Вифлее<span lang="EN-US" id="n10945">́</span>м Седя<span lang="EN-US" id="n10946">́</span>щаго при<span lang="EN-US" id="n10947">́</span>сно со Отце<span lang="EN-US" id="n10948">́</span>м<span lang="EN-US" id="n10949">, / </span>днесь А<span lang="EN-US" id="n10950">́</span>нгели Младе<span lang="EN-US" id="n10951">́</span>нца рожде<span lang="EN-US" id="n10952">́</span>ннаго боголе<span lang="EN-US" id="n10953">́</span>пно славосло<span lang="EN-US" id="n10954">́</span>вят<span lang="EN-US" id="n10955">: / </span>сла<span lang="EN-US" id="n10956">́</span>ва в Вы<span lang="EN-US" id="n10957">́</span>шних
Бо<span lang="EN-US" id="n10958">́</span>гу<span lang="EN-US" id="n10959">, / </span>и на земли<span lang="EN-US" id="n10960">́ </span>мир<span lang="EN-US" id="n10961">, / </span>в челове<span lang="EN-US" id="n10962">́</span>цех благоволе<span lang="EN-US" id="n10963">́</span>ние<span lang="EN-US" id="n10964">.</span></p>

<h3 id="n10965">Вход. Прокимен, глас 7:</h3>

<p class="MsoNormal" id="n10966"><span style="color:red" id="n10967">К</span>то Бог ве́лий, я́ко
Бог наш? / Ты еси́ Бог, творя́й чудеса́. <span style="color:
red" id="n10968">Стих 1:</span> Сказа́л еси́ в лю́дех си́лу Твою́ и
изба́вил еси́ мы́шцею Твое́ю лю́ди Твоя́. <span style="color:red" id="n10969">Стих 2:</span> И рех: ны́не нача́х, сия́ изме́на
десни́цы Вы́шняго. <span style="color:red" id="n10970">Стих 3:</span> Помяну́х
дела́ Госпо́дня, я́ко помяну́ от нача́ла чудеса́ Твоя́.</p>

<p class="MsoNormal" id="n10971"><span style="color:red" id="n10972">Аще есть суббота, вечер поем прокимен:</span>
Госпо́дь воцари́ся, в ле́поту облече́ся: <span style="color:red" id="n10973">(со стихи его). А великий прокимен:</span> Кто Бог ве́лий,
я́ко Бог наш: <span style="color:red" id="n10974">со стихи его поется тогда в навечерии
праздника; дневный же оставляется. Посем ектения.</span></p>

<h3 id="n10975">На стиховне стихиры самогласны, глас 8.</h3>

<p class="MsoNormal" id="n10976"><span style="color:red" id="n10977">Иоанна монаха:</span> Пресла́вное
та́инство устроя́ется днесь, / обновля́ется естество́, и Бог
Челове́к быва́ет, / е́же бе пребы́сть, и е́же не бе прия́т,
/ ни смеше́ния претерпе́в, ниже́ разделе́ния.</p>

<p class="MsoNormal" id="n10978"><span style="color:red" id="n10979">Стих:</span> <b id="n10980">Из чре́ва пре́жде
денни́цы роди́х Тя, / кля́тся Госпо́дь и не раска́ется.</b></p>

<p class="MsoNormal" id="n10981"><span style="color:red" id="n10982">Г</span>о́споди, в Вифлее́м
прише́д, / в верте́п всели́лся еси́, / Не́бо престо́л
име́я, / в я́слех положи́лся еси́, / Его́же во́инства
окружа́ют А́нгел, / па́стырем снизше́л еси́, / да спасе́ши,
я́ко Милосе́рд, род наш, сла́ва Тебе́.</p>

<p class="MsoNormal" id="n10983"><span style="color:red" id="n10984">Стих:</span> <b id="n10985">Рече́ Госпо́дь
Го́сподеви моему́: / седи́ одесну́ю Мене́.</b></p>

<p class="MsoNormal" id="n10986"><span style="color:red" id="n10987">К</span>а́ко изреку́ вели́кое
та́инство? / Безпло́тный воплоща́ется, / Сло́во одебелева́ет,
/ Неви́димый ви́дится, / и Неосяза́емый осяза́ется, / и Безнача́льный
начина́ется. / Сын Бо́жий Сын Челове́чь быва́ет, / Иису́с
Христо́с вчера́ и днесь, То́йже и во ве́ки.</p>

<p class="MsoNormal" id="n10988"><span style="color:red" id="n10989">Слава, и ныне, глас тойже: </span>В Вифлее́м
стеко́шася па́стырие, / и́стиннаго возвеща́юще Па́стыря,
/ седя́щаго на Херуви́мех / и возлежа́щаго в я́слех Младе́нца
зрак восприи́мша нас ра́ди, / Го́споди, сла́ва Тебе́.</p>

<h3 id="n10990">Тропарь праздника, глас 4:</h3>

<p class="MsoNormal" id="n10991"><span style="color:red" id="n10992">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́.</p>

<h4 id="n10993">Тропарь Богородицы, глас 4:</h4>

<p class="MsoNormal" id="n10994"><span style="color:red" id="n10995">П</span>речи́стая Богома́ти,
Богоро́дице, / Собо́р Твой честны́й украше́н многоразли́чными
добро́тами, / да́ры Ти прино́сят, Госпоже́, мно́ги мирсти́и
лю́дие, / у́зы на́ша гре́шныя раздери́ Свое́ю ми́лостию
/ и спаси́ ду́ши на́ша.</p>

<p class="MsoNormal" id="n10996"><span lang="EN-US" id="n10997">&nbsp;</span></p>

<h2 id="n10998"><a name="_НА_УТРЕНИ_18" id="n10999"></a>НА УТРЕНИ</h2>

<h3 id="n11000">На Бог Госпо́дь:<br id="n11001">
тропарь праздника трижды, глас 4:</h3>

<p class="MsoNormal" id="n11002"><span style="color:red" id="n11003">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́. <span style="color:red" id="n11004">(3)</span></p>

<h3 id="n11005">По 1-й стихологии седален, глас 1.<br id="n11006">
Подобен: Ка́мени запеча́тану:</h3>

<p class="MsoNormal" id="n11007"><span style="color:red" id="n11008">И</span>исусу́ ро́ждшуся в
Вифлее́ме Иуде́йстем, / тварь просвети́ся, позна́вши Зижди́теля;
/ удиви́шася а́нгельстии ли́цы, зря́ще Влады́ку на земли́,
зрак ра́бий прие́мша / и от Отца́ неразлу́чна су́ща. /
Сла́ва вопло́щшемуся Бо́гу; / сла́ва Рожде́нному на земли́;
/ сла́ва Благоволи́вшему спасти́ род наш.</p>

<p class="MsoNormal" id="n11009"><span style="color:red" id="n11010">Сла́ва, и ны́не, тойже.</span></p>

<p class="MsoNormal" id="n11011"><span style="color:red" id="n11012">И чтем слово Епифания Кипрскаго, похвалу
Пресвятыя Богородицы, на три части.</span></p>

<h3 id="n11013">По 2-й стихологии седален, глас 4.<br id="n11014">
Подобен: Удиви́ся Ио́сиф:</h3>

<p class="MsoNormal" id="n11015"><span style="color:red" id="n11016">Ч</span>то чуди́шися, Мариа́м?
/ Что ужаса́ет е́же в Тебе́? / Я́ко безле́тна Сы́на
в ле́та роди́х, рече́: / рожде́ннаго зача́тия не навы́кши,
безму́жна есмь / и ка́ко рожду́ Сы́на? / Безсе́менно рожде́ние
кто ви́де? / Иде́же бо Бог хо́щет, побежда́ется естества́
чин, я́коже пи́шет: / Христо́с роди́ся пре́жде па́дший
возста́вити о́браз.</p>

<p class="MsoNormal" id="n11017"><span style="color:red" id="n11018">Сла́ва, и ны́не, тойже.</span></p>

<p class="MsoNormal" id="n11019"><span style="color:red" id="n11020">Каноны праздника, ирмосы обою канонов
по дважды; тропари же на 12. Катавасия, ирмосы обою канонов. По 3-й песни, кондак
праздника: </span>Де́ва днесь:<span style="color:red" id="n11021"> и икос, и ипакои.</span></p>

<h3 id="n11022">По 6-й песни кондак, глас 6:</h3>

<p class="MsoNormal" id="n11023"><span style="color:red" id="n11024">И́</span>же пре́жде денни́цы
от Отца́ без ма́тере роди́выйся, / на земли́ без отца́
воплоти́ся днесь из Тебе́. / Те́мже звезда́ благовеству́ет
волхво́м, / А́нгели же с па́стырьми пою́т / несказа́нное
Рождество́ Твое́, Благода́тная.</p>

<p class="MsoNormal" id="n11025"><span style="color:red" id="n11026">Икос: </span>Невозде́ланный Грозд
возрасти́вшая, та́йный Виногра́де, / я́ко на ве́твиих,
на объя́тиих ноша́ше и глаго́лаше: / Ты еси́ Плод Мой, / Ты
еси́ Жизнь Моя́. / Отне́леже позна́х, я́ко и е́же
бех, есмь. / Ты Мой Бог: / печа́ть бо де́вства Моего́ зря́щи
неразруши́му, / пропове́дую Тя, непрело́жнаго Сло́ва плоть бы́вша.
/ Не вем се́мене, вем Тя, Реши́теля тле́ния: / чиста́ бо есмь,
Тебе́ проше́дшу из Мене́, / я́коже бо обре́т, оста́вил
еси́ утро́бу Мою́, зря́щи ю це́лу. / Сего́ ра́ди
сликовству́ет вся тварь, вопию́щи Мне: / ра́дуйся, Благода́тная.</p>

<p class="MsoNormal" id="n11027"><span style="color:red" id="n11028">И чтем пролог.</span></p>

<p class="MsoNormal" id="n11029"><span style="color:red" id="n11030">На 9-й песни </span>Честне́йшую:<span style="color:red" id="n11031"> не поем, но поем припевы, якоже на самый праздник.</span></p>

<h3 id="n11032">Светилен:</h3>

<p class="MsoNormal" id="n11033"><span style="color:red" id="n11034">П</span>осети́л ны есть свы́ше
Спас наш, Восто́к восто́ков, / и су́щии во тьме и се́ни обрето́хом
и́стину, / и́бо от Де́вы роди́ся Госпо́дь. <span style="color:red" id="n11035">(3)</span></p>

<h3 id="n11036">На хвалитех<span lang="EN-US" id="n11037"><br id="n11038">
</span>стихиры праздника на 4, самогласны,<br id="n11039">
Андрея Иерусалимскаго, глас 4:</h3>

<p class="MsoNormal" id="n11040"><span style="color:red" id="n11041">В</span>есели́теся, пра́веднии,
/ Небеса́, ра́дуйтеся, / взыгра́йте, го́ры, Христу́ ро́ждшуся;
/ Де́ва седи́т, Херуви́мов подо́бящися, / нося́щи в не́дрех
Бо́га Сло́ва воплоще́нна; / па́стырие рожде́нному дивя́тся;
/ волсви́ Влады́це да́ры прино́сят, / А́нгели, воспева́юще,
глаго́лют: / Непостижи́ме Го́споди, сла́ва Тебе́.</p>

<p class="MsoNormal" id="n11042"><span style="color:red" id="n11043">Б</span>огоро́дице Де́во, ро́ждшая
Спа́са, / упраздни́ла eси́ пе́рвую кля́тву Éвину,
/ я́ко Ма́ти была́ eси́ благоволе́ния Óтча, / нося́щи
в не́дрех Бо́жие Сло́во воплоще́нное. / Не терпи́т та́йна
испыта́ния. / Ве́рою eди́ною Сию́ вси сла́вим, / зову́ще
с Тобо́ю и глаго́люще: / Неизрече́нне Го́споди, сла́ва
Тебе́.</p>

<p class="MsoNormal" id="n11044"><span style="color:red" id="n11045">П</span>рииди́те, воспои́м
Ма́терь Спа́сову, / по Рождестве́ па́ки я́вльшуюся Де́ву:
/ ра́дуйся, гра́де одушевле́нный Царя́ и Бо́га, / в не́мже
Христо́с пожи́в, спасе́ние соде́ла. / С Гаврии́лом воспое́м,
/ с па́стырьми просла́вим, зову́ще: / Богоро́дице, моли́
из Тебе́ Воплоще́ннаго спасти́ся нам.</p>

<p class="MsoNormal" id="n11046"><span style="color:red" id="n11047">О</span>тец благоизво́ли, / Сло́во
плоть бысть, / и Де́ва роди́ Бо́га вочелове́чшася; / звезда́
возвеща́ет, волсви́ покланя́ются, / па́стырие чудя́тся,
и тварь ра́дуется.</p>

<p class="MsoNormal" id="n11048"><span style="color:red" id="n11049">Слава, глас 6: </span>Днесь неви́димое
Естество́ челове́ком от Де́вы совокупля́ется. / Днесь безме́рное
Существо́ в Вифлее́ме пелена́ми обвива́ется. / Днесь Бог звездо́ю
волхвы́ в поклоне́ние приво́дит, / провозвеща́я Свое́ тридне́вное
погребе́ние, / я́ко в зла́те, и сми́рне, и лива́не. / Ему́же
пое́м: / воплоти́выйся от Де́вы, Христе́ Бо́же, спаси́
ду́ши на́ша.</p>

<p class="MsoNormal" id="n11050"><span style="color:red" id="n11051">И ныне, глас 2. Иоанна монаха:</span>
Днесь Христо́с в Вифлее́ме ражда́ется от Де́вы, / днесь Безнача́льный
начина́ется, / и Сло́во воплоща́ется. / Си́лы Небе́сныя
ра́дуются, / и земля́ с челове́ки весели́тся, / волсви́
Влады́це да́ры прино́сят, / па́стырие рожде́нному дивя́тся.
/ Мы же непреста́нно вопие́м: / сла́ва в Вы́шних Бо́гу,
и на земли́ мир, / в челове́цех благоволе́ние.</p>

<p class="MsoNormal" id="n11052"><span style="color:red" id="n11053">Славословие великое. По трисвятом тропарь
праздника, и ектений, и отпуст. И час 1, и конечный отпуст. На часех тропарь праздника,
кондак Богородицы:</span> И́же пре́жде денни́цы:</p>

<p class="MsoNormal" id="n11054"><span lang="EN-US" id="n11055">&nbsp;</span></p>

<h2 id="n11056"><a name="_НА_ЛИТУРГИИ_16" id="n11057"></a>НА ЛИТУРГИИ</h2>

<p class="MsoNormal" id="n11058"><span style="color:red" id="n11059">Блаженны от канонов праздника, песни
3-я и 6-я. По входе:</span> Спаси́ ны, Сы́не Бо́жий, / рожде́йся
от Де́вы, пою́щия Ти: / аллилу́иа. <span style="color:red" id="n11060">Сице поем
и до отдания праздника.</span></p>

<h3 id="n11061">Тропарь праздника, глас 4:</h3>

<p class="MsoNormal" id="n11062"><span style="color:red" id="n11063">Р</span>ождество<span lang="EN-US" id="n11064">́
</span>Твое<span lang="EN-US" id="n11065">́, </span>Христе<span lang="EN-US" id="n11066">́ </span>Бо<span lang="EN-US" id="n11067">́</span>же наш<span lang="EN-US" id="n11068">, </span><span lang="EN-US" id="n11069">/ </span>возсия<span lang="EN-US" id="n11070">́ </span>ми<span lang="EN-US" id="n11071">́</span>рови свет ра<span lang="EN-US" id="n11072">́</span>зума<span lang="EN-US" id="n11073">, </span><span lang="EN-US" id="n11074">/ </span>в
нем бо звезда<span lang="EN-US" id="n11075">́</span>м служа<span lang="EN-US" id="n11076">́</span>щии
<span lang="EN-US" id="n11077">/ </span>звездо<span lang="EN-US" id="n11078">́</span>ю уча<span lang="EN-US" id="n11079">́</span>хуся <span lang="EN-US" id="n11080">/ </span>Тебе<span lang="EN-US" id="n11081">́
</span>кла<span lang="EN-US" id="n11082">́</span>нятися<span lang="EN-US" id="n11083">, </span>Со<span lang="EN-US" id="n11084">́</span>лнцу Пра<span lang="EN-US" id="n11085">́</span>вды<span lang="EN-US" id="n11086">, </span><span lang="EN-US" id="n11087">/ </span>и Тебе<span lang="EN-US" id="n11088">́ </span>ве<span lang="EN-US" id="n11089">́</span>дети с высоты<span lang="EN-US" id="n11090">́ </span>восто<span lang="EN-US" id="n11091">́</span>ка<span lang="EN-US" id="n11092">. </span><span lang="EN-US" id="n11093">/ </span>Го<span lang="EN-US" id="n11094">́</span>споди<span lang="EN-US" id="n11095">, </span>сла<span lang="EN-US" id="n11096">́</span>ва
Тебе<span lang="EN-US" id="n11097">́.</span></p>

<h4 id="n11098">Сла́ва, и ны́не, кондак, глас 6:</h4>

<p class="MsoNormal" id="n11099"><span style="color:red" id="n11100">И́</span>же пре́жде денни́цы
от Отца́ без ма́тере роди́выйся, / на земли́ без отца́
воплоти́ся днесь из Тебе́. / Те́мже звезда́ благовеству́ет
волхво́м, / А́нгели же с па́стырьми пою́т / несказа́нное
Рождество́ Твое́, Благода́тная.</p>

<p class="MsoNormal" id="n11101"><span style="color:red" id="n11102">Таже трисвятое.</span></p>

<h3 id="n11103">Прокимен, песнь Богородицы, глас 3:</h3>

<p class="MsoNormal" id="n11104"><span style="color:red" id="n11105">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.</p>

<p class="MsoNormal" id="n11106"><span style="color:red" id="n11107">Стих:</span> Я́ко призре́ на
смире́ние Рабы́ Своея́, се бо, отны́не ублажа́т Мя вси
ро́ди.</p>

<h3 id="n11108">Ко Евре́ем посла́ния свята́го апо́стола Па́вла чте́ние.</h3>

<p class="MsoNormal" id="n11109"><span style="color:red" id="n11110">Б</span>ра́тие, святя́й и освяща́емии,
от Еди́наго вси, ея́же ра́ди вины́ не стыди́тся бра́тию
нарица́ти их, глаго́ля: возвещу́ И́мя Твое́ бра́тии
Мое́й, посреде́ Це́ркве воспою́ Тя. И па́ки: Аз бу́ду
наде́яся Нань. И па́ки: се Аз и де́ти, я́же Ми дал есть Бог.
Поне́же у́бо де́ти приобщи́шася пло́ти и кро́ви, и
Той прии́скренне приобщи́ся те́хже, да сме́ртию упраздни́т
иму́щаго держа́ву сме́рти, си́речь диа́вола, и изба́вит
сих, ели́цы стра́хом сме́рти чрез все житие́ пови́нни бе́ша
рабо́те. Не от А́нгел у́бо когда́ прие́млет, но от се́мене
Авраа́мова прие́млет; отню́дуже до́лжен бе по всему́ подо́битися
бра́тии, да ми́лостив бу́дет и ве́рен первосвяще́нник в
тех, я́же к Бо́гу, во е́же очи́стити грехи́ людски́я.
В не́мже бо пострада́, Сам искуше́н быв, мо́жет и искуша́емым
помощи́.</p>

<p class="MsoNormal" align="right" style="text-align:right" id="n11111"><span style="font-size:
8.0pt;color:red" id="n11112">Зачало 306. Евр 2:11–18</span></p>

<h3 id="n11113">Аллилуиа, глас 8.</h3>

<p class="MsoNormal" id="n11114"><span style="color:red" id="n11115">Стих:</span> Воскресни́, Го́споди,
в поко́й Твой, Ты и Киво́т святы́ни Твоея́. <span style="color:red" id="n11116">Стих:</span> Кля́тся Госпо́дь Дави́ду и́стиною
и не отве́ржется ея́.</p>

<h3 id="n11117">Иерей: От Матфе́я свята́го Ева́нгелия чте́ние.</h3>

<p class="MsoNormal" id="n11118"><span style="color:red" id="n11119">О</span>тше́дшим волхво́м,
се А́нгел Госпо́день во сне яви́ся Ио́сифу, глаго́ля: воста́в,
поими́ Отроча́ и Ма́терь Его́, и бежи́ во Еги́пет,
и бу́ди та́мо, до́ндеже реку́ ти: хо́щет бо И́род
иска́ти Отроча́те, да погуби́т Е. Он же, воста́в, поя́т
Отроча́ и Ма́терь Его́ но́щию и оты́де во Еги́пет.
И бе та́мо до уме́ртвия И́родова, да сбу́дется рече́нное
от Го́спода проро́ком, глаго́лющим: от Еги́пта воззва́х
Сы́на Моего́. Тогда́ И́род, ви́дев, я́ко пору́ган
бысть от волхво́в, разгне́вася зело́ и, посла́в, изби́
вся де́ти, су́щия в Вифлее́ме и во всех преде́лех его́,
от двою́ ле́ту и нижа́йше по вре́мени, е́же изве́стно
испыта́ от волхво́в. Тогда́ сбы́стся рече́нное Иереми́ем
проро́ком, глаго́лющим: глас в Ра́ме слы́шан бысть, плачь, и
рыда́ние, и вопль мног. Рахи́ль пла́чущися чад свои́х и не хотя́ше
уте́шитися, я́ко не суть. Уме́ршу же И́роду, се А́нгел
Госпо́день во сне яви́ся Ио́сифу во Еги́пте, глаго́ля:
воста́в, поими́ Отроча́ и Ма́терь Его́ и иди́ в зе́млю
Изра́илеву: изомро́ша бо и́щущии души́ Отроча́те. Он же,
воста́в, поя́т Отроча́ и Ма́терь Его́ и прии́де в
зе́млю Изра́илеву. Слы́шав же, я́ко Архела́й ца́рствует
во Иуде́и вме́сто И́рода, отца́ своего́, убоя́ся та́мо
ити́. Весть же прие́мь во сне, оты́де в преде́лы Галиле́йския.
И, прише́д, всели́ся во гра́де, нарица́емем Назаре́т. Я́ко
да сбу́дется рече́нное проро́ки, я́ко Назоре́й нарече́тся.</p>

<p class="MsoNormal" align="right" style="text-align:right" id="n11120"><span style="font-size:
8.0pt;color:red" id="n11121">Зачало 4. Мф 2:13–23</span></p>

<h3 id="n11122">Причастен:</h3>

<p class="MsoNormal" id="n11123"><span style="color:red" id="n11124">И</span>збавле́ние посла́ Госпо́дь
лю́дем Свои́м. <span style="color:red" id="n11125">А</span>ллилу́иа, <span style="color:red" id="n11126">трижды.</span></p>

<p class="MsoNormal" id="n11127">&nbsp;</p>

<p class="MsoNormal" id="n11128"><span style="color:red" id="n11129"><a href="#_ОГЛАВЛЕНИЕ" id="n11130"><span style="color:red" id="n11131">В оглавление.</span></a></span></p>

<p class="MsoNormal" id="n11132">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n11133"><br clear="all" style="page-break-before:always" id="n11134">
</span>

<div class="WordSection26" id="n11135">

<h1 id="n11136"><a name="_Ref141170407" id="n11137"></a><a name="_НЕДЕЛЯ_ПО_РОЖДЕСТВЕ" id="n11138"></a>НЕДЕЛЯ ПО РОЖДЕСТВЕ
ХРИСТОВОМ</h1>

<h4 id="n11139">Память сотворяем святых праведных<br id="n11140">
Иосифа Обручника, и Давида царя,<br id="n11141">
и Иакова, брата Господня</h4>

<p class="MsoNormal" id="n11142"><span style="color:red" id="n11143">Подобает ведати, аще по Рождестве
Христове Неделя сия случится в 26-й, и в 27-й, и в 28-й, и в 29-й, и в 30-й
день: в субботу на малей вечерни стихиры воскресны, и Богородицы по обычаю.</span></p>

<h2 id="n11144"><a name="_НА_ВЕЛИЦЕЙ_ВЕЧЕРНИ_15" id="n11145"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n11146"><span style="color:red" id="n11147">По обычном псалме поем кафизму 1-ю
всю. На</span> Го́споди, воззва́х: <span style="color:red" id="n11148">стихиры
воскресны 3, и праздника 4, поемыя на самый праздник, и святых 3, глас 1.</span></p>

<h3 id="n11149">Стихиры праздника 4, глас 2:</h3>

<p class="MsoNormal" id="n11150"><span style="color:red" id="n11151">Германово:</span> Прииди́те, возра́дуемся
Го́сподеви, настоя́щую та́йну сказу́юще: / средосте́ние
граде́жа разруши́ся, / пла́менное <span lang="EN-US" id="n11152">o</span>ру́жие
плещи́ дае́т, / и Херуви́м отступа́ет от дре́ва жи́зни,
/ и аз ра́йския пи́щи причаща́юся, / от него́же произгна́н
бых преслуша́ния ра́ди; / неизме́нный бо о́браз <span lang="EN-US" id="n11153">O</span>те́чь, / о́браз присносу́щия <span lang="EN-US" id="n11154">E</span>го́, / зрак раба́ прие́млет, / от Неискусобра́чныя
Ма́тере проше́д, / не преложе́ние претерпе́в, / <span lang="EN-US" id="n11155">e</span>́же бо бе пребы́сть, Бог Сый и́стинен, / и <span lang="EN-US" id="n11156">e</span>́же не бе прия́т, Челове́к быв человеколю́бия
ра́ди. / Тому́ возопии́м: / рожде́йся от Де́вы Бо́же,
поми́луй нас.</p>

<p class="MsoNormal" id="n11157"><span style="color:red" id="n11158">Анатолиево</span><span lang="EN-US" style="color:red" id="n11159">:</span><span lang="EN-US" id="n11160"> </span>Го<span lang="EN-US" id="n11161">́</span>споду
Иису<span lang="EN-US" id="n11162">́</span>су ро<span lang="EN-US" id="n11163">́</span>ждшуся от Святы<span lang="EN-US" id="n11164">́</span>я Де<span lang="EN-US" id="n11165">́</span>вы<span lang="EN-US" id="n11166">, </span><span lang="EN-US" id="n11167">/ </span>просвети<span lang="EN-US" id="n11168">́</span>шася вся<span lang="EN-US" id="n11169">́</span>ч<span lang="EN-US" id="n11170">e</span>ская<span lang="EN-US" id="n11171">: </span><span lang="EN-US" id="n11172">/ </span>па<span lang="EN-US" id="n11173">́</span>стыр<span lang="EN-US" id="n11174">e</span>м
бо свиря<span lang="EN-US" id="n11175">́</span>ющим и волхво<span lang="EN-US" id="n11176">́</span>м
покланя<span lang="EN-US" id="n11177">́</span>ющимся<span lang="EN-US" id="n11178">, </span><span lang="EN-US" id="n11179">/ </span>А<span lang="EN-US" id="n11180">́</span>нгелом воспева<span lang="EN-US" id="n11181">́</span>ющим<span lang="EN-US" id="n11182">, </span>И<span lang="EN-US" id="n11183">́</span>род
мятя<span lang="EN-US" id="n11184">́</span>шеся<span lang="EN-US" id="n11185">, </span><span lang="EN-US" id="n11186">/ </span>я<span lang="EN-US" id="n11187">́</span>ко Бог во пло<span lang="EN-US" id="n11188">́</span>ти яви<span lang="EN-US" id="n11189">́</span>ся<span lang="EN-US" id="n11190">,
</span><span lang="EN-US" id="n11191">/ </span>Спас душ на<span lang="EN-US" id="n11192">́</span>ших<span lang="EN-US" id="n11193">.</span></p>

<p class="MsoNormal" id="n11194"><span style="color:red" id="n11195">Ц</span>а<span lang="EN-US" id="n11196">́</span>рство
Твое<span lang="EN-US" id="n11197">́, </span>Христе<span lang="EN-US" id="n11198">́ </span>Бо<span lang="EN-US" id="n11199">́</span>же<span lang="EN-US" id="n11200">, </span><span lang="EN-US" id="n11201">/ </span>Ца<span lang="EN-US" id="n11202">́</span>рство всех веко<span lang="EN-US" id="n11203">́</span>в<span lang="EN-US" id="n11204">, </span><span lang="EN-US" id="n11205">/ </span>и Влады<span lang="EN-US" id="n11206">́</span>чество
Твое<span lang="EN-US" id="n11207">́ </span>во вся<span lang="EN-US" id="n11208">́</span>ком ро<span lang="EN-US" id="n11209">́</span>де и ро<span lang="EN-US" id="n11210">́</span>де<span lang="EN-US" id="n11211">, </span><span lang="EN-US" id="n11212">/ </span>воплоти<span lang="EN-US" id="n11213">́</span>выйся
от Ду<span lang="EN-US" id="n11214">́</span>ха Свята<span lang="EN-US" id="n11215">́</span>го <span lang="EN-US" id="n11216">/ </span>и от Присноде<span lang="EN-US" id="n11217">́</span>вы Мари<span lang="EN-US" id="n11218">́</span>и вочелове<span lang="EN-US" id="n11219">́</span>чивыйся<span lang="EN-US" id="n11220">, </span><span lang="EN-US" id="n11221">/ </span>свет нам возсия<span lang="EN-US" id="n11222">́,
</span>Христе<span lang="EN-US" id="n11223">́ </span>Бо<span lang="EN-US" id="n11224">́</span>же<span lang="EN-US" id="n11225">, </span><span lang="EN-US" id="n11226">/ </span>Твое<span lang="EN-US" id="n11227">́ </span>прише<span lang="EN-US" id="n11228">́</span>ствие<span lang="EN-US" id="n11229">; </span><span lang="EN-US" id="n11230">/ </span>Свет
от Све<span lang="EN-US" id="n11231">́</span>та<span lang="EN-US" id="n11232">, Ó</span>тчее сия<span lang="EN-US" id="n11233">́</span>ние<span lang="EN-US" id="n11234">, </span><span lang="EN-US" id="n11235">/ </span>всю
тварь просвети<span lang="EN-US" id="n11236">́</span>л<span lang="EN-US" id="n11237"> e</span>си<span lang="EN-US" id="n11238">́, </span><span lang="EN-US" id="n11239">/ </span>вся<span lang="EN-US" id="n11240">́</span>кое
дыха<span lang="EN-US" id="n11241">́</span>ние хва<span lang="EN-US" id="n11242">́</span>лит Тя<span lang="EN-US" id="n11243">. </span><span lang="EN-US" id="n11244">/ </span>О<span lang="EN-US" id="n11245">́</span>браз
сла<span lang="EN-US" id="n11246">́</span>вы<span lang="EN-US" id="n11247"> Ó</span>тчия<span lang="EN-US" id="n11248">, </span><span lang="EN-US" id="n11249">/ </span>Сый<span lang="EN-US" id="n11250">, </span>и пре<span lang="EN-US" id="n11251">́</span>жде Сый<span lang="EN-US" id="n11252">, </span><span lang="EN-US" id="n11253">/ </span>и
возсия<span lang="EN-US" id="n11254">́</span>вый от Де<span lang="EN-US" id="n11255">́</span>вы<span lang="EN-US" id="n11256">, </span>Бо<span lang="EN-US" id="n11257">́</span>же<span lang="EN-US" id="n11258">, </span>поми<span lang="EN-US" id="n11259">́</span>луй нас<span lang="EN-US" id="n11260">.</span></p>

<p class="MsoNormal" id="n11261"><span style="color:red" id="n11262">Ч</span>то<span lang="EN-US" id="n11263">́ </span>Тебе<span lang="EN-US" id="n11264">́ </span>принесе<span lang="EN-US" id="n11265">́</span>м<span lang="EN-US" id="n11266">, </span>Христе<span lang="EN-US" id="n11267">́, </span><span lang="EN-US" id="n11268">/ </span>я<span lang="EN-US" id="n11269">́</span>ко яви<span lang="EN-US" id="n11270">́</span>лся<span lang="EN-US" id="n11271"> e</span>си<span lang="EN-US" id="n11272">́ </span>на земли<span lang="EN-US" id="n11273">́
</span><span lang="EN-US" id="n11274">/ </span>я<span lang="EN-US" id="n11275">́</span>ко Челове<span lang="EN-US" id="n11276">́</span>к нас ра<span lang="EN-US" id="n11277">́</span>ди<span lang="EN-US" id="n11278">? </span><span lang="EN-US" id="n11279">/ </span>Ка<span lang="EN-US" id="n11280">́</span>яждо
бо от Тебе<span lang="EN-US" id="n11281">́ </span>бы<span lang="EN-US" id="n11282">́</span>вших тва<span lang="EN-US" id="n11283">́</span>рей благодаре<span lang="EN-US" id="n11284">́</span>ние Тебе<span lang="EN-US" id="n11285">́ </span>прино<span lang="EN-US" id="n11286">́</span>сит<span lang="EN-US" id="n11287">: </span><span lang="EN-US" id="n11288">/ </span>А<span lang="EN-US" id="n11289">́</span>нгели
<span lang="EN-US" id="n11290">–</span><span lang="EN-US" id="n11291"> </span>пе<span lang="EN-US" id="n11292">́</span>ние<span lang="EN-US" id="n11293">; </span>небеса<span lang="EN-US" id="n11294">́ </span><span lang="EN-US" id="n11295">–</span><span lang="EN-US" id="n11296"> </span>звезду<span lang="EN-US" id="n11297">́; </span><span lang="EN-US" id="n11298">/ </span>волсви<span lang="EN-US" id="n11299">́ </span><span lang="EN-US" id="n11300">–</span><span lang="EN-US" id="n11301"> </span>да<span lang="EN-US" id="n11302">́</span>ры<span lang="EN-US" id="n11303">; </span>па<span lang="EN-US" id="n11304">́</span>стырие
<span lang="EN-US" id="n11305">–</span><span lang="EN-US" id="n11306"> </span>чу<span lang="EN-US" id="n11307">́</span>до<span lang="EN-US" id="n11308">; </span><span lang="EN-US" id="n11309">/ </span>земля<span lang="EN-US" id="n11310">́ </span><span lang="EN-US" id="n11311">–</span><span lang="EN-US" id="n11312"> </span>верте<span lang="EN-US" id="n11313">́</span>п<span lang="EN-US" id="n11314">; </span>пусты<span lang="EN-US" id="n11315">́</span>ня <span lang="EN-US" id="n11316">–</span><span lang="EN-US" id="n11317"> </span>я<span lang="EN-US" id="n11318">́</span>сли<span lang="EN-US" id="n11319">; </span><span lang="EN-US" id="n11320">/ </span>мы же <span lang="EN-US" id="n11321">–</span><span lang="EN-US" id="n11322"> </span>Ма<span lang="EN-US" id="n11323">́</span>терь Де<span lang="EN-US" id="n11324">́</span>ву<span lang="EN-US" id="n11325">. </span><span lang="EN-US" id="n11326">/ </span>И<span lang="EN-US" id="n11327">́</span>же
пре<span lang="EN-US" id="n11328">́</span>жде век<span lang="EN-US" id="n11329">, </span>Бо<span lang="EN-US" id="n11330">́</span>же<span lang="EN-US" id="n11331">, </span>поми<span lang="EN-US" id="n11332">́</span>луй
нас<span lang="EN-US" id="n11333">.</span></p>

<h4 id="n11334">Стихиры святых 3, глас 1.<br id="n11335">
Подобен: Небе́сных чино́в:</h4>

<p class="MsoNormal" id="n11336"><span style="color:red" id="n11337">Б</span>огоотца́ вси восхва́лим,
Дави́да царя́, / из него́ бо про́йде жезл – Де́ва. / И
из Нея́ возсия́ цвет – Христо́с, / и Ада́ма со Е́вою
от тли воззва́, / я́ко Благоутро́бен.</p>

<p class="MsoNormal" id="n11338"><span style="color:red" id="n11339">П</span>роро́ческая прорече́ния
ви́де в ста́рости / я́ве Ио́сиф Обру́чник, / проявле́нно
исполня́емая, / обруче́ние вои́стинну стра́нное, / открове́ние
А́нгелы прие́м, / Бо́гу сла́ва, – вопию́щих, – / на зе́млю
мир низпосла́вшему.</p>

<p class="MsoNormal" id="n11340"><span style="color:red" id="n11341">Б</span>ра́та Бо́жия вси
восхва́лим, / я́ко святи́теля су́ща, / муче́нием же па́ки
просия́вша до́блественне. / Его́же моли́твами, Иису́се
Бо́же наш, / в верте́пе и в пелена́х пови́выйся, / спаси́
вся, пою́щия Тя.</p>

<p class="MsoNormal" id="n11342"><span style="color:red" id="n11343">Слава, глас 6: </span>Па́мять
соверша́ем Дави́да и Иа́кова благочести́вых, / царя́
проро́ка и апо́стола, пе́рваго епи́скопа: / тех бо уче́ньми
ле́сти изба́вльшеся, / Христа́ славосло́вим, от Де́вы
возсия́вшаго и вопло́щшагося, / е́же спасти́ ду́ши на́ша.</p>

<p class="MsoNormal" id="n11344"><span style="color:red" id="n11345">И ныне, Богородичен гласа.</span></p>

<p class="MsoNormal" id="n11346"><span style="color:red" id="n11347">Вход. Прокимен дне.</span></p>

<h3 id="n11348">На литии стихиры самогласны, глас 1.<br id="n11349">
Иоанна монаха:</h3>

<p class="MsoNormal" id="n11350"><span style="color:red" id="n11351">Н</span>е́бо и земля́ днесь
проро́чески да возвеселя́тся, / А́нгели и челове́цы духо́вно
да торжеству́ют, / я́ко Бог во пло́ти яви́ся / су́щим во
тьме и се́ни седя́щим, рожде́йся от Де́вы; / верте́п и
я́сли прия́ша Того́; / па́стырие чу́до пропове́дуют;
/ волсви́ от восто́к в Вифлее́м да́ры прино́сят. / Мы же
хвалу́ недосто́йными устна́ми а́нгельски Тому́ принесе́м:
/ сла́ва в Вы́шних Бо́гу, и на земли́ мир, / прии́де бо
Ча́яние язы́ков, / прише́д, спасе́ нас от рабо́ты вра́жия.</p>

<p class="MsoNormal" id="n11352"><span style="color:red" id="n11353">Н</span>е́бо и земля́ днесь
совокупи́шася, / ро́ждшуся Христу́. / Днесь Бог на зе́млю прии́де,
/ и челове́к на Небеса́ взы́де. / Днесь ви́димь eсть пло́тию,
/ eстество́м неви́димый, челове́ка ра́ди. / Сего́ ра́ди
и мы, славосло́вяще, возопии́м Eму́: / Сла́ва в Вы́шних
Бо́гу, и на земли́ мир, / дарова́ бо прише́ствие Твое́,
/ Спа́се наш, сла́ва Тебе́.</p>

<p class="MsoNormal" id="n11354"><span style="color:red" id="n11355">С</span>ла́ва в Вы́шних Бо́гу,
/ в Вифлее́ме слы́шу от Безпло́тных днесь, / на земли́ мир благоволи́вшему
бы́ти. / Ны́не Де́ва Небе́с ши́рши: / возсия́ бо свет
омрачéнным / и смирéнныя возвы́си, а́нгельски пою́щия:
/ сла́ва в Вы́шних Бо́гу.</p>

<p class="MsoNormal" id="n11356"><span style="color:red" id="n11357">П</span>о о́бразу и по подо́бию,
истле́вша преступле́нием / ви́дев, Иису́с, приклони́в Небеса́,
сни́де / и всели́ся во утро́бу де́вственную неизме́нно,
/ да в ней истле́вшаго Ада́ма обнови́т, зову́ща: / сла́ва
явле́нию Твоему́, Изба́вителю мой и Бо́же.</p>

<h4 id="n11358">Слава, и ныне, глас 5. Иоанна монаха:</h4>

<p class="MsoNormal" id="n11359"><span style="color:red" id="n11360">В</span>олсви́, перси́дстии
ца́рие, / позна́вше я́ве на земли́ ро́ждшагося Царя́
Небе́снаго, / от све́тлыя звезды́ води́ми, / достиго́ша
в Вифлее́м, да́ры нося́ще избра́нныя, / зла́то, и лива́н,
и сми́рну, / и, па́дше, поклони́шася: / ви́деша бо в верте́пе
Младе́нца лежа́ща безле́тнаго.</p>

<h3 id="n11361">На стиховне стихиры воскресны.</h3>

<p class="MsoNormal" id="n11362"><span style="color:red" id="n11363">Слава, глас 6:</span> Свяще́нных
па́мять, и царе́й держа́ва, / и весе́лие быстъ Рождество́
Твое́, / и в нем, хва́лящеся, глаго́лем: / О́тче наш, И́же
еси́ на Небесе́х, / да святи́тся И́мя Твое́,
Человеколю́бче.</p>

<p class="MsoNormal" id="n11364"><span style="color:red" id="n11365">И ныне, глас тойже: </span>Днесь
неви́димое Естество́ / челове́ком от Де́вы совокупля́ется;
/ днесь безме́рное Существо́ в Вифлее́ме пелена́ми обвива́ется;
/ днесь Бог звездо́ю волхвы́ в поклоне́ние приво́дит, / провозвеща́я
Свое́ тридне́вное погребе́ние, / я́ко в зла́те, и сми́рне,
и лива́не. / Ему́же пое́м: / воплоти́выйся от Де́вы,
Христе́ Бо́же, / спа́си ду́ши на́ша.</p>

<h3 id="n11366">На благословении хлебов тропарь, глас 4:</h3>

<p class="MsoNormal" id="n11367"><span style="color:red" id="n11368">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́. <span style="color:red" id="n11369">(2)</span></p>

<h4 id="n11370">И святых, глас 2, единожды:</h4>

<p class="MsoNormal" id="n11371"><span style="color:red" id="n11372">Б</span>лаговеству́й, Ио́сифе,
Дави́ду чудеса́, Богоотцу́: / Де́ву ви́дел еси́
ро́ждшую, / с па́стыри славосло́вил еси́, / с волхвы́ поклони́лся
еси́, / А́нгелом весть прие́м. / Моли́ Христа́ Бо́га
спасти́ ду́ши на́ша.</p>

<p class="MsoNormal" id="n11373"><span style="color:red" id="n11374">А идеже несть всенощнаго бдения, на
повечерии по трисвятом кондак Богоотцев. </span>Сла́ва, и ны́не,<span style="color:red" id="n11375"> праздника.</span></p>

<h2 id="n11376"><a name="_НА_УТРЕНИ_19" id="n11377"></a>НА УТРЕНИ</h2>

<h3 id="n11378">На Бог Госпо́дь: тропарь воскресен дважды.<br id="n11379">
Слава, святых, глас 2:</h3>

<p class="MsoNormal" id="n11380"><span style="color:red" id="n11381">Б</span>лаговеству́й, Ио́сифе,
Дави́ду чудеса́, Богоотцу́: / Де́ву ви́дел еси́
ро́ждшую, / с па́стыри славосло́вил еси́, / с волхвы́ поклони́лся
еси́, / А́нгелом весть прие́м. / Моли́ Христа́ Бо́га
спасти́ ду́ши на́ша.</p>

<h4 id="n11382">И ныне, тропарь праздника, глас 4:</h4>

<p class="MsoNormal" id="n11383"><span style="color:red" id="n11384">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́.</p>

<p class="MsoNormal" id="n11385"><span style="color:red" id="n11386">По кафизмах, седальны воскресны, с
Богородичны их. И чтение во Евангелии толковом от Матфея, Неделя по Рождестве
Христове; или слово Григория Нисскаго о Святей Троице и о Аврааме, на две
части. И поем непорочны, и тропари их. Ипакои гласа. Степенна и прокимен гласа.
Евангелие воскресное.</span> Воскресе́ние Христо́во ви́девше: <span style="color:red" id="n11387">По 50-м псалме стихира воскресна.</span></p>

<p class="MsoNormal" id="n11388"><span style="color:red" id="n11389">Канон воскресен со ирмосом на 4, и
Богородице на 2, и праздника на 4.</span></p>

<h3 id="n11390">И канон св. Иосифу Обручнику, глас 1,<br id="n11391">
егоже акростих: «Христо́ва тя пою́ десна́го предстоя́теля.
Ио́сиф».<br id="n11392">
Песнь 1.</h3>

<p class="MsoNormal" id="n11393"><span style="color:red" id="n11394">Ирмос:</span> Христо́с ражда́ется:</p>

<p class="MsoNormal" id="n11395"><span style="color:red" id="n11396">Х</span>ристо́в уго́дниче,
блаже́нне, / Христа́ вопло́щшагося служи́телю, /
отце́м Христо́вым почита́емый; / Ему́же со
дерзнове́нием предстоя́, / испроси́ мир и лю́тых
избавле́ние / хва́лящим тя.</p>

<p class="MsoNormal" id="n11397"><span style="color:red" id="n11398">Г</span>лаго́л
боже́ственных послу́шателю, / дел пресла́вных служи́телю, /
обру́чниче Де́вы Богоотрокови́цы, / пра́веден во всем и
и́стинен / яви́лся еси́, Ио́сифе, / и в селе́ниих
пра́ведных упоко́ился еси́.</p>

<p class="MsoNormal" id="n11399"><span style="color:red" id="n11400">У</span>зре́ти Христа́
сподо́бился еси́, / о́бразом е́же по нам
младе́нствующа, / и Того́ отце́м именова́ся. /
Велича́йша сла́ва твоя́ я́ко вои́стину! / Вели́ко
па́че всех досто́инство! / Сего́ ра́ди хва́лим тя.</p>

<p class="MsoNormal" id="n11401"><span style="color:red" id="n11402">Богородичен: </span>Пло́тию
Христа́ породи́ла еси́ / в Вифлее́ме, Чи́стая,
неискусобра́чная, / пелена́ми Его́ пови́вши; / Того́
прише́ствию изуми́вся, / Ио́сиф со стра́хом велича́ет
/ <i id="n11403">и</i> покланя́ется Его́ си́ле.</p>

<h4 id="n11404">И настоящий канон на 4, глас 4.<br id="n11405">
Творение Космы монаха. Песнь 1.</h4>

<p class="MsoNormal" id="n11406"><span style="color:red" id="n11407">Ирмос:</span> Воспою́ Тебе́,
Го́споди Бо́же мой, / я́ко изве́л еси́ лю́ди из
рабо́ты еги́петския, / покры́л же еси́ колесни́цы
фарао́новы и си́лу.</p>

<p class="MsoNormal" id="n11408"><span style="color:red" id="n11409">Е</span>ли́цы рожде́ственная
сотворя́ем Вопло́щшагося нас ра́ди, / ра́достию воспои́м
Иа́кова Богобра́та и Дави́да Богоотца́.</p>

<p class="MsoNormal" id="n11410"><span style="color:red" id="n11411">С</span>ла́ва в Вы́шних,
ли́цы а́нгельстии в Вифлее́ме Ио́сифу предста́ша,
глаго́люще, / с ни́миже Благоизво́лившаго воплоти́тися
воспои́м.</p>

<p class="MsoNormal" id="n11412"><span style="color:red" id="n11413">Д</span>ави́де Богоо́тче,
с гу́сльми, / от ко́рене Иессе́ова вопло́щшася Го́спода,
/ Иа́кова пра́веднаго привле́к, воспо́й.</p>

<p class="MsoNormal" id="n11414"><span style="color:red" id="n11415">Богородичен:</span> Воспою́
Тебе́, Го́споди Бо́же мой, / я́ко роди́лся еси́
из Ма́тере Де́вы Святы́я / и Сию́ показа́л еси́
наде́жду душ на́ших.</p>

<p class="MsoNormal" id="n11416"><span style="color:red" id="n11417">Катавасия:</span> Христо́с ражда́ется
– сла́вите! / Христо́с с Небе́с – сря́щите! / Христо́с
на земли́ – возноси́теся! / По́йте Го́сподеви, вся земля́,
/ и весе́лием воспо́йте, лю́дие, / я́ко просла́вися.</p>

<h3 id="n11418">Песнь 3.</h3>

<p class="MsoNormal" id="n11419"><span style="color:red" id="n11420">Ирмос:</span> Пре́жде век от
Отца́:</p>

<p class="MsoNormal" id="n11421"><span style="color:red" id="n11422">П</span>ре́жде век от
Отца́ неизрече́нно Возсия́вшаго / и от Де́вы в
после́дняя вопло́щшагося несказа́нно / оте́ц наре́клся
еси́, пресла́вне, / и стра́шнаго та́инства зри́тель /
был еси́, блаже́нне.</p>

<p class="MsoNormal" id="n11423"><span style="color:red" id="n11424">Е</span>го́же вы́шния
чи́ны, / я́ко Бо́га неопи́саннаго трепе́щут, /
Сего́, от Де́вы рожде́нна, Ио́сифе, / рука́ма
свои́ма держи́ши, му́дре, / освяща́яся стра́шным
осяза́нием; / сего́ ра́ди тя почита́ем.</p>

<p class="MsoNormal" id="n11425"><span style="color:red" id="n11426">В</span>ысота́ та́инства,
/ родо́м не позна́нна дре́вним, / ти вве́рися, се́рдце
чи́сто показа́вшу, / и́мже вси́ спасе́ни есмы́, /
светоно́сную и боже́ственную па́мять твою́ / ве́рно
пра́зднующе.</p>

<p class="MsoNormal" id="n11427"><span style="color:red" id="n11428">Богородичен:</span> Плоть
прие́мша от чи́стых крове́й Твои́х, Де́во
чи́стая, / и в верте́пе рожде́нна, и в я́слех
возле́гша / узре́в Ио́сиф пра́ведный, / Бо́га,
ви́дима подо́бно нам, / велича́ше пе́сньми.</p>

<p class="MsoNormal" id="n11429">&nbsp;</p>

<p class="MsoNormal" id="n11430"><span style="color:red" id="n11431">Ин. Ирмос:</span> Утвержде́ние
на Тя наде́ющихся, Христе́ Бо́же, / в ве́ре Правосла́вней
Твое́й утверди́ нас, / я́ко Человеколю́бец.</p>

<p class="MsoNormal" id="n11432"><span style="color:red" id="n11433">Р</span>о́ждшагося пло́тию
от Де́вы без се́мене Христа́ Бо́га со А́нгелы вси
воспое́м, / сла́ва в Вы́шних Бо́гу, взыва́юще.</p>

<p class="MsoNormal" id="n11434"><span style="color:red" id="n11435">В</span>сепра́зднственный нас
ра́ди Истощи́вшагося, ве́рнии, пра́здник / с Дави́дом
же и Иа́ковом пе́сньми по достоя́нию почти́м.</p>

<p class="MsoNormal" id="n11436"><span style="color:red" id="n11437">Я́</span>ко жениху́ от
черто́га, из ма́терних ложе́сн / Дави́д рече́ Го́споду
изы́ти, / его́же ны́не со Иа́ковом воспое́м.</p>

<p class="MsoNormal" id="n11438"><span style="color:red" id="n11439">Богородичен:</span> Безневе́стную
и Богоро́дицу Мари́ю почти́м: / Тоя́ бо ра́ди нам
возсия́ Пра́вды Со́лнце.</p>

<p class="MsoNormal" id="n11440"><span style="color:red" id="n11441">Катавасия:</span> Пре́жде век от
Отца́ рожде́нному нетле́нно Сы́ну / и в после́дняя от Де́вы
/ воплоще́нному безсе́менно, / Христу́ Бо́гу возопии́м:
/ вознесы́й рог наш, / свят еси́, Го́споди.</p>

<h3 id="n11442">Кондак праздника, глас 3:</h3>

<p class="MsoNormal" id="n11443"><span style="color:red" id="n11444">Д</span>е́ва днесь
Пресу́щественнаго ражда́ет, <span style="font-family:&quot;Arial&quot;,&quot;sans-serif&quot;" id="n11445">/</span>
и земля́ верте́п Непристу́пному прино́сит. <span style="font-family:&quot;Arial&quot;,&quot;sans-serif&quot;" id="n11446">/</span> А́нгели с
па́стырьми славосло́вят, <span style="font-family:&quot;Arial&quot;,&quot;sans-serif&quot;" id="n11447">/</span>
волсви́ же со звездо́ю путеше́ствуют: <span style="font-family:
&quot;Arial&quot;,&quot;sans-serif&quot;" id="n11448">/</span> нас бо ра́ди роди́ся <span style="font-family:&quot;Arial&quot;,&quot;sans-serif&quot;" id="n11449">/</span> Oтроча́ Мла́до,
Преве́чный Бог.</p>

<p class="MsoNormal" id="n11450"><span style="color:red" id="n11451">Икос: </span>Еде́м
Вифлее́м отве́рзе, / прииди́те, ви́дим, пи́щу в
та́йне обрето́хом; / прииди́те, прии́мем су́щая
ра́йская внутрь верте́па: <span style="font-family:&quot;Arial&quot;,&quot;sans-serif&quot;" id="n11452">/</span>
та́мо яви́ся ко́рень ненапое́н, <span style="font-family:
&quot;Arial&quot;,&quot;sans-serif&quot;" id="n11453">/</span> прозяба́я отпуще́ние; <span style="font-family:&quot;Arial&quot;,&quot;sans-serif&quot;" id="n11454">/</span> та́мо обре́теся
кла́дезь неиско́пан, <span style="font-family:&quot;Arial&quot;,&quot;sans-serif&quot;" id="n11455">/</span>
из Него́же Дави́д пи́ти дре́вле возжада́ся; <span style="font-family:&quot;Arial&quot;,&quot;sans-serif&quot;" id="n11456">/</span> та́мо Де́ва
ро́ждши Младе́нца, <span style="font-family:&quot;Arial&quot;,&quot;sans-serif&quot;" id="n11457">/</span>
жа́жду уста́ви а́бие Ада́мову и Дави́дову. <span style="font-family:&quot;Arial&quot;,&quot;sans-serif&quot;" id="n11458">/</span> Сего́ ра́ди к
Нему́ и́дем, <span style="font-family:&quot;Arial&quot;,&quot;sans-serif&quot;" id="n11459">/</span>
где роди́ся Отроча́ Мла́до, Преве́чный Бог.</p>

<h3 id="n11460">Седален, глас 3.<br id="n11461">
Подобен: Де́ва днесь:</h3>

<p class="MsoNormal" id="n11462"><span style="color:red" id="n11463">И</span>о́сифа пра́веднаго,
Де́вы обру́чника, / с Дави́дом Иа́кова достодо́лжно
воспое́м: / си́и бо, пра́ведною ходи́вше стезе́ю,
достиго́ша Небе́сныя оби́тели, / досто́йно лику́юще со
А́нгелы, / нам про́сят согреше́ний оставле́ние.</p>

<h4 id="n11464">Слава, глас и подобен тойже:</h4>

<p class="MsoNormal" id="n11465"><span style="color:red" id="n11466">Д</span>е́ва роди́ Творца́
вся́ческих, / и волсви́ гряду́т Сему́ пло́тию поклони́тися;
/ челове́цы со А́нгелы славосло́вят; / верте́п яке и я́сли
дароно́сят, / воспева́юще ро́ждшагося Отроча́ Мла́до,
Преве́чнаго Бо́га.</p>

<h4 id="n11467">И ныне, глас 1.<br id="n11468">
Подобен: Лик А́нгельский:</h4>

<p class="MsoNormal" id="n11469"><span style="color:red" id="n11470">Л</span>ик проро́ческий пра́зднует
Боже́ственне чу́до, в Тебе́ бы́вшее, о Де́во! / Бо́га
бо, вопло́щшася на земли́, породила́ еси́. / Те́мже А́нгели
с па́стырьми пою́т, / волсви́ же ве́рою со Ио́сифом
вопию́т Дави́ду чудеса́, Богоотцу́.</p>

<h3 id="n11471">Песнь 4.</h3>

<p class="MsoNormal" id="n11472"><span style="color:red" id="n11473">Ирмос:</span> Жезл из ко́рене
Иессе́ева:</p>

<p class="MsoNormal" id="n11474"><span style="color:red" id="n11475">И</span>му́щи помышле́ние
/ послу́шно боже́ственным повеле́нием, / и чист весь быв, /
Еди́ней в жена́х Чи́стей и Непоро́чней / обруче́н был
еси, Иосифе блаженне, / храня́щи Де́ву чи́стую / к прия́тию
Сотво́ршаго.</p>

<p class="MsoNormal" id="n11476"><span style="color:red" id="n11477">Е</span>ди́ному Гаврии́лу
на небеси́ / и тебе́ еди́ному, приснопа́мятне, / с
еди́ней Неискусобра́чней / еди́ное по премно́гу
стра́шное та́инство, / Ио́сифе блаже́нне вве́рися, /
еди́наго тлетво́рнаго – кня́зя тьмы́ гоня́щее.</p>

<p class="MsoNormal" id="n11478"><span style="color:red" id="n11479">О</span>душевле́н храм
светови́ден быв Сотво́ршаго / тща́нием веще́й
боже́ственных, / от свята́го хра́ма Храм святы́й /
сподо́бился еси́ прия́ти, Ио́сифе блаже́нне, / –
еди́ную в жена́х Присноде́ву.</p>

<p class="MsoNormal" id="n11480"><span style="color:red" id="n11481">Богородичен: </span>Разреша́я
я́ве / все ума́ твоего́ смуще́ние, / предста́
неви́димый, глаго́люще ти: / «Не убо́йся, Ио́сифе,
Мариа́м пречи́стую / ны́не прия́ти, во чре́ве бо
но́сит / боже́ственною Свое́ю си́лою Нося́щаго вся!»</p>

<p class="MsoNormal" id="n11482">&nbsp;</p>

<p class="MsoNormal" id="n11483"><span style="color:red" id="n11484">Ин. Ирмос:</span> Твоего́ на
земли́ явле́ния, Христе́ Бо́же, / пропове́дая проро́к
прише́ствие, / с весе́лием вопия́ше: / сла́ва си́ле
Твое́й, Го́споди.</p>

<p class="MsoNormal" id="n11485"><span style="color:red" id="n11486">С</span> волхвы́ Ро́ждшемуся
поклони́мся / и со А́нгелы и Ио́сифом лику́им, боголе́пно
взыва́юще: / сла́ва в Вы́шних Христу́ Бо́гу.</p>

<p class="MsoNormal" id="n11487"><span style="color:red" id="n11488">Ц</span>а́рствуяй все́ми
царьми́ Христо́с, / по пло́ти от се́мене Дави́дова
рожде́йся, / избра́ннаго Иа́кова прия́т, бра́та, я́коже
изво́ли.</p>

<p class="MsoNormal" id="n11489"><span style="color:red" id="n11490">О</span>т Де́вы Госпо́дь
яви́выйся во пло́ти, спросла́ви па́мять ва́шу, сняти́и,
/ апо́столов лу́чший, Иа́кове, и Дави́де всеблаже́нне.</p>

<p class="MsoNormal" id="n11491"><span style="color:red" id="n11492">Богородичен:</span> Херуви́мских
чино́в преиму́щи / и Бо́га, на руку́ носи́ма, с пло́тию
поне́сши, / ра́дуйся, Богоро́дице Безневе́стная.</p>

<p class="MsoNormal" id="n11493"><span style="color:red" id="n11494">Катавасия:</span> Жезл из ко́рене
Иессе́ева / и цвет от него́, Христе́, / от Де́вы прозя́бл
еси́, / из горы́, Хва́льный, приосене́нныя ча́щи, / прише́л
еси́, вопло́щся от Неискусому́жныя, / Невеще́ственный и Бо́же:
/ сла́ва си́ле Твое́й, Го́споди.</p>

<h3 id="n11495">Песнь 5.</h3>

<p class="MsoNormal" id="n11496"><span style="color:red" id="n11497">Ирмос:</span> Бог сый ми́ра:</p>

<p class="MsoNormal" id="n11498"><span style="color:red" id="n11499">К</span>рото́стию сия́ющи,
му́дре Ио́сифе, / в зе́млю кро́тких всели́лся еси́,
/ Христа, кро́ткаго словесы́, оте́ц именова́ся. / Его́же
во объя́тиих твои́х держа́, освяти́лся еси́ / и просла́вися,
узре́в / пло́тию челове́ческою Обло́лкшася.</p>

<p class="MsoNormal" id="n11500"><span style="color:red" id="n11501">Я́</span>ко боже́ственый
Облак, / Со́лнце в не́дрех Своих сокры́вый, / преве́л
еси́ еди́ну Чи́стую / из гра́да Дави́дова во
Еги́пет, / разсе́яти в нем тьму / идолонеи́стовства,
Ио́сифе, / та́йны, вы́сшия постиже́ния служи́телю.</p>

<p class="MsoNormal" id="n11502"><span style="color:red" id="n11503">П</span>ра́веден быв,
ше́ствовал еси́ / пра́выми путя́ми Влады́ки
пра́веднаго, / пра́ведно суди́вшему ти, всеблаже́нне, /
ве́рно послужи́ти толи́ко страшному та́инству / неизрече́нного
рождества́, / и́мже, челове́цы, оправди́хомся.</p>

<p class="MsoNormal" id="n11504"><span style="color:red" id="n11505">Богородичен:</span> Обрела́ся
еси́, я́ко рече́ Иса́иа проро́к, / Де́ва, во чре́ве
вмести́вшая / неопи́саннаго естество́м Бога – Емману́ила, /
е́же не ве́дый Иосиф<i id="n11506"> </i>боже́ственный, / науче́н бысть
от А́нгела / но́щию спя́щи, приснопа́мятный.</p>

<p class="MsoNormal" id="n11507">&nbsp;</p>

<p class="MsoNormal" id="n11508"><span style="color:red" id="n11509">Ин. Ирмос:</span> Возсия́вый
Свет, / и просвети́вый у́тро, / и показа́вый день, / сла́ва
Тебе́, сла́ва Тебе́, / Иису́се, Сы́не Бо́жий.</p>

<p class="MsoNormal" id="n11510"><span style="color:red" id="n11511">О</span>т Де́вы Чи́стыя
благоволи́вый роди́тися, Бо́же воплоти́выйся, / сла́ва
Тебе́, сла́ва Тебе́, Ио́сиф вопия́ше.</p>

<p class="MsoNormal" id="n11512"><span style="color:red" id="n11513">О</span>т Де́вы рожде́йся
и па́мять уясни́вый Дави́да и Иа́кова, / сла́ва Тебе́,
сла́ва Тебе́, Иису́се, Сы́не Бо́жий.</p>

<p class="MsoNormal" id="n11514"><span style="color:red" id="n11515">Е</span>го́же проро́к Дави́д
Дождь на Руно́ нарица́ше Богодохнове́нно, / Иа́ков пропове́да
Иису́са, Сы́на Бо́жия.</p>

<p class="MsoNormal" id="n11516"><span style="color:red" id="n11517">Богородичен:</span> А́нгела
глас немо́лчно тварь прино́сит Тебе́, Де́во: / ра́дуйся,
Ма́ти Чи́стая Иису́са, Сы́на Бо́жия.</p>

<p class="MsoNormal" id="n11518"><span style="color:red" id="n11519">Катавасия:</span> Бог сый ми́ра,
Оте́ц щедро́т, / Вели́каго Сове́та Твоего́ А́нгела,
/ мир подава́юща, посла́л еси́ нам: / тем, Богоразу́мия к све́ту
наста́вльшеся, / от но́щи у́тренююще, / славосло́вим Тя, Человеколю́бче.</p>

<h3 id="n11520">Песнь 6.</h3>

<p class="MsoNormal" id="n11521"><span style="color:red" id="n11522">Ирмос:</span> Из утро́бы Ио́ну
младе́нца:</p>

<p class="MsoNormal" id="n11523"><span style="color:red" id="n11524">С</span>тра́нным рождество́м
/ от Де́вы-Богоотрокови́цы, / к нам, стра́нным, прише́дшаго
Бо́га, / – присносу́щное Сло́во О́тчее, / прие́мши, Ио́сифе
всеблаже́нне, / во Еги́пет путеше́ствие стра́нное / с Ним, ра́дуяся,
соверши́л еси́, / повину́яся боже́ственным повеле́нием.</p>

<p class="MsoNormal" id="n11525"><span style="color:red" id="n11526">Б</span>огу, пло́тию младе́нствующу,
/ я́ко А́нгел служа́й был еси́, Ио́сифе му́дре, /
и несре́дственно зрел еси́ к Нему́ я́ве, / лучи́ невеще́ственныя
прие́млющи, блаже́нне, / и светообра́зен и душе́ю и се́рдцем
показу́ем.</p>

<p class="MsoNormal" id="n11527"><span style="color:red" id="n11528">В</span>есь освяще́н боже́ственным
осяза́нием / душе́ю и те́лом, всехвальне, / преше́л еси к невеще́ственным
оби́телем, / освяща́яй ны́не соверша́ющих твою́ па́мять,
/ вои́стину пра́ведный Ио́сифе всесвяты́й, / обру́чниче
всесвяты́я Богома́тере.</p>

<p class="MsoNormal" id="n11529"><span style="color:red" id="n11530">Богородичен:</span> Младо́е
Отроча́ на земли́ узре́л еси́, / от Де́вы чи́стыя
ражда́ема Соверше́ннаго, / и пре́жде всех век ро́ждшася от
Отца́, / и А́нгелов, Его́ воспева́вших, услы́шал
еси́, / внутрь верте́па в я́слех лежа́щаго, / Ио́сифе
всехва́льне.</p>

<p class="MsoNormal" id="n11531">&nbsp;</p>

<p class="MsoNormal" id="n11532"><span style="color:red" id="n11533">Ин. Ирмос:</span> Возопи́,
прообразу́я погребе́ние тридне́вное, / проро́к Ио́на,
в ки́те моля́ся: / от тли изба́ви мя, Иису́се, Царю́
сил.</p>

<p class="MsoNormal" id="n11534"><span style="color:red" id="n11535">П</span>редстоя́ху, ужаса́ющеся,
чи́ни Небе́снии верте́пу / и Рождество́ пречи́стое
воспе́ша немо́лчно: / сла́ва в Вы́шних Бо́гу ро́ждшуся.</p>

<p class="MsoNormal" id="n11536"><span style="color:red" id="n11537">С</span>ел еси́ на Престо́ле,
я́коже кля́лся еси́, Влады́ко, проро́ку Дави́ду,
/ от Плода́ чре́ва Его́ проше́д, / Иа́кову же Це́ркве
пре́дал еси́ престо́л, Христе́.</p>

<p class="MsoNormal" id="n11538"><span style="color:red" id="n11539">Ц</span>арь у́бо Дави́д, и
проро́к чу́ден, / и пра́отец показа́ся Боже́ственнаго
воплоще́ния, / первоепи́скоп же учени́к Иа́ков Иису́сов.</p>

<p class="MsoNormal" id="n11540"><span style="color:red" id="n11541">Богородичен:</span> Мо́лимся, о
рабе́х Твои́х, Де́во Богоро́дице, / из Тебе́ Воплоще́ннаго
моли́, / я́ко Тя и Еди́ну Предста́тельницу на́шу ве́мы.</p>

<p class="MsoNormal" id="n11542"><span style="color:red" id="n11543">Катавасия:</span> Из утро́бы Ио́ну
младе́нца изблева́ морски́й зверь, / якова́ прия́т, / в
Де́ву же все́льшееся Сло́во / и плоть прие́мшее про́йде
сохра́ншее нетле́нну. / Его́же бо не пострада́ истле́ния,
/ Ро́ждшую сохрани́ неврежде́нну.</p>

<h3 id="n11544">Кондак, глас 3.<br id="n11545">
Подобен: Де́ва днесь:</h3>

<p class="MsoNormal" id="n11546"><span style="color:red" id="n11547">В</span>есе́лия днесь Дави́д
исполня́ется Боже́ственный, / Ио́сиф же хвале́ние со Иа́ковом
прино́сит: / вене́ц бо сро́дством Христо́вым прие́мше,
ра́дуются, / и неизрече́нно на земли́ Ро́ждшагося воспева́ют,
и вопию́т: / Ще́дре, спаса́й Тебе́ чту́щия.</p>

<p class="MsoNormal" id="n11548"><span style="color:red" id="n11549">Икос:</span> Неизрече́нным сове́том
ражда́ется пло́тию, / Безпло́тный опису́ется ны́не те́лом,
неопи́санный, / и спаса́ет непрело́жно о́ба существа́;
/ нача́ло прие́млет, И́же естество́м Безнача́льный и
Еди́н Безле́тен; / зри́тся Младе́нец, Сый всесоверше́нный;
/ но́сится рука́ми, нося́й вся́ческая. / Те́мже Того́
сро́дством почте́нныя / я́ко Бог венча́ет Свои́м
Рождество́м, / я́же прославля́юще ве́рою, немо́лчно вопие́м:
/ Ще́дре, спаса́й Тебе́ чту́щия.</p>

<h3 id="n11550">Песнь 7.</h3>

<p class="MsoNormal" id="n11551"><span style="color:red" id="n11552">Ирмос:</span> О́троцы,
благоче́стию совоспита́ни:</p>

<p class="MsoNormal" id="n11553"><span style="color:red" id="n11554">П</span>рорече́ний коне́ц
боже́ственных проро́к узре́л еси́: / Его́же бо
ти́и пропове́даша / – Христа́, гряду́ща от Отрокови́цы
чи́стыя, осяза́л еси́, / и Младе́нца Того́
уразуме́л еси́, / я́ко чи́стый душе́ю, Христо́в
уго́дниче.</p>

<p class="MsoNormal" id="n11555"><span style="color:red" id="n11556">Н</span>епоро́чным
жи́тельством украси́вся, Ио́сифе сла́вне, / страж
де́вства Непоро́чныя был еси́ вои́стину, / и оте́ц
ражда́ема Отроча́те нарече́ся, / возвели́чен быв
честны́м именова́нием.</p>

<p class="MsoNormal" id="n11557"><span style="color:red" id="n11558">И́</span>же глаго́лом
Устро́ивый не́бо, и зе́млю, и мо́ре / Сын текто́на
нарече́ся – тя, всеблаже́нне, чу́дне, / Отцу́
безнача́льну тя вои́стину просла́вльшу, / я́ко слугу́
свяще́нна / превы́сших сло́ва.</p>

<p class="MsoNormal" id="n11559"><span style="color:red" id="n11560">С</span>вя́то житие́
твое́ сконча́в, / Ио́сифе предо́бльственне, / ны́не во
све́тлостех святы́х всели́лся еси́, / освяща́яй
ве́рно соверша́ющия всегда́ / твою́ всесвяту́ю и
боже́ственную па́мять.</p>

<p class="MsoNormal" id="n11561"><span style="color:red" id="n11562">Богородичен: </span>О́бразы
свяще́нными прообразу́ему / Тя ве́дый, Богоблагода́тная,
Чи́стая, / Ио́сиф пра́ведный, же́злом унасле́дова /
честно́е Твое́ обруче́ние, / помина́яй процве́тший
иногда́ / святы́й Ааро́нов жезл.</p>

<p class="MsoNormal" id="n11563">&nbsp;</p>

<p class="MsoNormal" id="n11564"><span style="color:red" id="n11565">Ин. Ирмос:</span> Авраа́мстии
иногда́ в Вавило́не о́троцы / пе́щный пла́мень попра́ша,
/ пе́сньми взыва́юще: / оте́ц на́ших Бо́же, благослове́н
еси́.</p>

<p class="MsoNormal" id="n11566"><span style="color:red" id="n11567">П</span>а́че сло́ва
Рождеству́ Богоро́дицы Мари́и ли́цы А́нгельстии дивя́щеся,
Ио́сифу вопия́ху: / в Вы́шних сла́ва, и на земли́ мир.</p>

<p class="MsoNormal" id="n11568"><span style="color:red" id="n11569">Н</span>евестово́дец у́бо
Дави́д, / черто́жник же Боже́ственныя Це́ркве Иа́ков
бы́вше, глаго́лаху: / воплоще́йся нас ра́ди, Бо́же,
благослове́н еси́.</p>

<p class="MsoNormal" id="n11570"><span style="color:red" id="n11571">И́</span>же во проро́цех
царь и во царе́х проро́к, / со Иа́ковом Богому́дрым и нам
воспо́й: / воплоще́йся нас ра́ди, Христе́, благослове́н
еси́.</p>

<p class="MsoNormal" id="n11572"><span style="color:red" id="n11573">Богородичен:</span> В неопа́льней
купине́ и росода́тельней пе́щи Ты прописа́вшися, Ма́ти
Пречи́стая, / без се́мене родила́ еси́ воплоще́ннаго
Бо́га, Присноблагослове́нная.</p>

<p class="MsoNormal" id="n11574"><span style="color:red" id="n11575">Катавасия:</span> О́троцы, благоче́стию
совоспита́ни, / злочести́ваго веле́ния небре́гше, / о́гненнаго
преще́ния не убоя́шася, / но, посреде́ пла́мени стоя́ще,
поя́ху: / отце́в Бо́же, благослове́н еси́.</p>

<h3 id="n11576">Песнь 8.</h3>

<p class="MsoNormal" id="n11577"><span style="color:red" id="n11578">Ирмос:</span> Чу́да преесте́ственнаго:</p>

<p class="MsoNormal" id="n11579"><span style="color:red" id="n11580">Ч</span>естна́ я́ко
вои́стину сме́рть твоя́ / яви́ся пред Го́сподем,
Ио́сифе всеблаже́нне, / ты бо весь освяти́ся от Младе́нца,
/ страж свяще́нный был еси́ Благослове́нней,<i id="n11581"> / </i>с
Не́йже пое́ши: / «Да благослови́т тварь вся Го́спода / и превозно́сит
во вся ве́ки!»</p>

<p class="MsoNormal" id="n11582"><span style="color:red" id="n11583">Е</span>го́же тре́пещут
вси ли́цы А́нгельстии – Бо́га и Соде́теля, / Ио́сиф
пра́ведный со дерзнове́нием всеблагоче́стно / объе́млет
я́ко Младе́нца, и лобза́ет, / и свет у́мный прие́млет,
зовы́й: / «Да благослови́т тварь вся Го́спода / и превозно́сит
во вся ве́ки!»</p>

<p class="MsoNormal" id="n11584"><span style="color:red" id="n11585">У</span>я́звлен
сладча́йшим жела́нием, блаже́нне, / и я́ко А́нгел
Вопло́щшемуся предстоя́, / повеле́нием боже́ственным
повину́ешися, от А́нгела извеща́ем / из Еги́пта в
зе́млю Изра́илеву возврати́тися / с Са́мым Младе́нцем
и Ма́терию Его́; / с Ни́миже и возврати́лся еси́,
сла́вяще Го́спода.</p>

<p class="MsoNormal" id="n11586"><span style="color:red" id="n11587">Богородичен:</span> Зако́на
се́ни узре́л еси / разсе́явшияся благода́ти
све́тлостию, / о́блак же све́тлый – Де́ву ви́дел
еси́, / возсиява́ющ пло́тию Со́лнце у́мное, / и
я́коже звезда́ вся просвети́л еси́, му́дре
Ио́сифе, / взыва́ющия вы́ну: / «Тя превозно́сим,
Христе́, во ве́ки!»</p>

<p class="MsoNormal" id="n11588">&nbsp;</p>

<p class="MsoNormal" id="n11589"><span style="color:red" id="n11590">Ин. Ирмос:</span> Царя́ Христа́,
/ Его́же испове́даша плене́ннии о́троцы, / в пещи́
глаго́люще ве́лиим гла́сом: / вся дела́, по́йте Го́спода.</p>

<p class="MsoNormal" id="n11591"><span style="color:red" id="n11592">В</span>опло́щшагося Христа́,
Его́же славосло́виша Небе́сныя си́лы / и Ио́сиф обру́чник
непреста́нно воспева́ет: / вся дела́, Го́спода по́йте
и превозноси́те Его́ во ве́ки.</p>

<p class="MsoNormal" id="n11593"><span style="color:red" id="n11594">В</span>опло́щшагося Христа́,
Его́же прорече́ Дави́д Богооте́ц / и лю́дем пропове́да
Иа́ков, вопия́: / вся дела́, Го́спода по́йте и
превозноси́те Его́ во ве́ки.</p>

<p class="MsoNormal" id="n11595"><span style="color:red" id="n11596">О</span>т Де́вы ро́ждшагося
Христа́ / и возвели́чившаго Дави́дову и Иа́ковлю свяще́нную
па́мять, я́ко друго́в Его́, / вся дела́, Го́спода
по́йте и превозноси́те Его́ во ве́ки.</p>

<p class="MsoNormal" id="n11597"><span style="color:red" id="n11598">Богородичен:</span> Царя́
Христа́, Его́же нам роди́ Богоро́дица Мари́я, / и по
Рождестве́ пребы́сть Де́ва Чи́стая, / вся дела́, Го́спода
по́йте и превозноси́те Его́ во ве́ки.</p>

<p class="MsoNormal" id="n11599"><span style="color:red" id="n11600">Катавасия:</span> Чу́да преесте́ственнаго
/ росода́тельная изобрази́ пещь о́браз: / не бо, я́же прия́т,
пали́т ю́ныя, / я́ко ниже́ огнь Божества́ Де́вы,
/ в Ню́же вни́де утро́бу. / Тем воспева́юще, воспое́м:
/ да благослови́т тварь вся Го́спода / и превозно́сит во вся ве́ки.</p>

<p class="MsoNormal" id="n11601"><span style="color:red" id="n11602">На 9-й песни поем: </span>Честне́йшую:</p>

<h3 id="n11603">Песнь 9.</h3>

<p class="MsoNormal" id="n11604"><span style="color:red" id="n11605">Ирмос:</span> Та́инство стра́нное
ви́жу:</p>

<p class="MsoNormal" id="n11606"><span style="color:red" id="n11607">Р</span>авноче́стен А́нгелом
был еси́, / проро́ком и му́чеником, блаже́нне, / и му́дрым
Апо́столом вои́стину собесе́дниче; / сего́ ра́ди с ни́ми
тя блажа́ще, му́дре Ио́сифе, / свяще́нную твою́ па́мять
почита́ем.</p>

<p class="MsoNormal" id="n11608"><span style="color:red" id="n11609">Я́</span>ко от ро́да ца́рскаго
происше́дый, / Цари́це чи́стей, иму́щей Иису́са Царя́
роди́ти неизрече́нно, / обруче́н был еси́, прему́дре,
/ предизбра́нный на земли́ / па́че всех земноро́дных, блаже́нне.</p>

<p class="MsoNormal" id="n11610"><span style="color:red" id="n11611">У</span>крепля́ем си́лою Ду́ха,
/ доброде́тельми украси́лся еси́, блаже́нне, / и в ста́рости
глубо́це ко отце́м свои́м / преста́вися све́тло, Ио́сифе,
/ почита́ем я́ко велича́йший оте́ц / И́же от Бо́га
Отца́ Возсия́вшаго.</p>

<p class="MsoNormal" id="n11612"><span style="color:red" id="n11613">П</span>а́мять твоя́ созыва́ет
концы́ / к ра́дости и хвале́нию, / Сло́ву просла́вльшу,
тя, блаже́нне. / Ему́же со дерзнове́нием при́сно предстоя́,
/ непреста́нно моли́ изба́витися от искуше́ний / нам, хва́лящим
тя.</p>

<p class="MsoNormal" id="n11614"><span style="color:red" id="n11615">Богородичен:</span> Сохра́ншую
де́вство непоро́чное, / Чи́стую, соблю́л еси́, / от
Нея́же Бог Сло́во воплоти́ся, / соблю́д Ю́ Де́ву
по рождестве́ неизрече́нно. / С Не́юже, Ио́сифе
богоно́се, / нас помина́й.</p>

<p class="MsoNormal" id="n11616">&nbsp;</p>

<p class="MsoNormal" id="n11617"><span style="color:red" id="n11618">Ин. Ирмос:</span> Моисе́й на
горе́ неопали́мую купину́ ви́де, / Ио́сиф в верте́пе
неизрече́нное Рождество́ слы́ша, / Нескве́рная Де́во,
/ Безму́жная Ма́ти, / пе́сньми Тя, Богоро́дице, велича́ем.</p>

<p class="MsoNormal" id="n11619"><span style="color:red" id="n11620">Р</span>о́ждшемуся от Де́вы
вся тварь тре́петом послужи́: / Небеса́ у́бо – звездо́ю,
земля́ же – я́сльми, / гора́ – верте́пом, волсви́ – дарми́,
/ па́стырие – чудесе́м, А́нгели же – сла́ва в Вы́шних
Бо́гу.</p>

<p class="MsoNormal" id="n11621"><span style="color:red" id="n11622">Ц</span>арь от па́стырей дре́вле
у́бо Дави́д бысть, / от коле́на же Иу́дова и ца́рскаго
ты, Иа́кове, па́стырь па́ствы показа́лся еси́ / Вопло́щшагося,
А́гнца Вы́шняго и Сы́на Бо́жия.</p>

<p class="MsoNormal" id="n11623"><span style="color:red" id="n11624">В</span>ифлее́ме, ны́не
весели́ся, град быв Но́ваго Дави́да, / и Сио́не, возвеща́й
Церкве́й старе́йшинство, о́бщее весе́лие, всех Царя́,
/ и Того́ уго́дники ны́не восприе́мши.</p>

<p class="MsoNormal" id="n11625"><span style="color:red" id="n11626">Богородичен:</span> А́нгельстии
собо́ри Тя, Богороди́тельнице, сла́вят, / и челове́ческий
род Тя непреста́нно пе́сньми почита́ет, / Ты бо Боже́ственным
Рождество́м земны́я с Небе́сными совокупи́ла еси́. / Те́мже
Тя почита́ем.</p>

<p class="MsoNormal" id="n11627"><span style="color:red" id="n11628">Катавасия:</span> Та́инство стра́нное
ви́жу и пресла́вное: / Не́бо – верте́п, Престо́л Херуви́мский
– Де́ву, / я́сли – вмести́лище, / в ни́хже возлеже́ Невмести́мый
– Христо́с Бог, / Его́же, воспева́юще, велича́ем.</p>

<h4 id="n11629">Светилен воскресен.<br id="n11630">
Слава, святых. Подобен: Со ученики́:</h4>

<p class="MsoNormal" id="n11631"><span style="color:red" id="n11632">С</span>о Иа́ковом воспои́м,
сла́вным Богобра́том, Дави́да Богоотца́, / Ио́сифа же
Боже́ственнаго, Богоро́дицы обру́чника: / Христо́ву Боже́ственному
Рождеству́ послужи́ша во гра́де Вифлее́ме боголе́пно,
/ со А́нгелы, волхвы́ же и па́стырьми Тому́ песнь пою́ще,
/ я́ко Бо́гу и Влады́це.</p>

<p class="MsoNormal" id="n11633"><span style="color:red" id="n11634">И ныне, праздника:</span> Посети́л
ны есть свыше Спас наш, Восто́к восто́ков, / и су́щии во тьме и
се́ни обрето́хом и́стину, / и́бо от Де́вы роди́ся
Госпо́дь.</p>

<h3 id="n11635">На хвалитех стихиры воскресны 4<br id="n11636">
и праздника 4 самогласны,<br id="n11637">
Андрея Иерусалимскаго, глас 4:</h3>

<p class="MsoNormal" id="n11638"><span style="color:red" id="n11639">В</span>есели́теся, пра́веднии,
/ Небеса́, ра́дуйтеся, / взыгра́йте, го́ры, Христу́ ро́ждшуся;
/ Де́ва седи́т, Херуви́мов подо́бящися, / нося́щи в не́дрех
Бо́га Сло́ва воплоще́нна; / па́стырие рожде́нному дивя́тся;
/ волсви́ Влады́це да́ры прино́сят, / А́нгели, воспева́юще,
глаго́лют: / Непостижи́ме Го́споди, сла́ва Тебе́.</p>

<p class="MsoNormal" id="n11640"><span style="color:red" id="n11641">Б</span>огоро́дице Де́во, ро́ждшая
Спа́са, / упраздни́ла eси́ пе́рвую кля́тву Éвину,
/ я́ко Ма́ти была́ eси́ благоволе́ния Óтча, / нося́щи
в не́дрех Бо́жие Сло́во воплоще́нное. / Не терпи́т та́йна
испыта́ния. / Ве́рою eди́ною Сию́ вси сла́вим, / зову́ще
с Тобо́ю и глаго́люще: / Неизрече́нне Го́споди, сла́ва
Тебе́.</p>

<p class="MsoNormal" id="n11642"><span style="color:red" id="n11643">Стих:</span> <b id="n11644">Из чре́ва
пре́жде денни́цы роди́х Тя: </b><b id="n11645">/ кля́тся Госпо́дь
и не раска́ется.</b></p>

<p class="MsoNormal" id="n11646"><span style="color:red" id="n11647">П</span>рииди́те, воспои́м
Ма́терь Спа́сову, / по Рождестве́ па́ки я́вльшуюся Де́ву:
/ ра́дуйся, гра́де одушевле́нный Царя́ и Бо́га, / в не́мже
Христо́с пожи́в, спасе́ние соде́ла. / С Гаврии́лом воспое́м,
/ с па́стырьми просла́вим, зову́ще: / Богоро́дице, моли́
из Тебе́ Воплоще́ннаго спасти́ся нам.</p>

<p class="MsoNormal" id="n11648"><span style="color:red" id="n11649">Стих:</span> <b id="n11650">Рече́
Госпо́дь Го́сподеви моему́: </b><b id="n11651">/ седи́ одесну́ю
Мене́.</b></p>

<p class="MsoNormal" id="n11652"><span style="color:red" id="n11653">О</span>тец благоизво́ли, / Сло́во
плоть бысть, / и Де́ва роди́ Бо́га вочелове́чшася; / звезда́
возвеща́ет, волсви́ покланя́ются, / па́стырие чудя́тся,
и тварь ра́дуется.</p>

<p class="MsoNormal" id="n11654"><span style="color:red" id="n11655">Слава, глас 8: </span>Кровь, и огнь,
и куре́ние ды́ма, / чудеса́ на земли́, я́же прови́де
Ио́иль: / кровь – воплоще́ние, огнь – Божество́, / куре́ние
же ды́ма – Дух Святы́й, наше́дый на Де́ву / и мир облагоуха́вший.
/ Ве́лие та́инство Твоего́ вочелове́чения, / Го́споди,
сла́ва Тебе́.</p>

<p class="MsoNormal" id="n11656"><span style="color:red" id="n11657">И ныне:</span> Преблагослове́нна
еси́, Богоро́дице Де́во:</p>

<p class="MsoNormal" id="n11658"><span style="color:red" id="n11659">Славословие великое. Тропарь
воскресен и отпуст. Стихира Евангельская, час 1-й, и конечный отпуст. На часех
тропарь воскресен. </span>Сла́ва, <span style="color:red" id="n11660">праздника. </span>И
ны́не, Богородичен. <span style="color:red" id="n11661">И святых тропарь, пременяюще,
глаголем. По</span> О́тче наш: <span style="color:red" id="n11662">кондак праздника и
святых, пременяюще, глаголем.</span></p>

<h2 id="n11663"><a name="_НА_ЛИТУРГИИ_17" id="n11664"></a>НА ЛИТУРГИИ</h2>

<p class="MsoNormal" id="n11665"><span style="color:red" id="n11666">Блаженны гласа на 4, и праздника на
4, и святых, песнь 6-я на 4.</span></p>

<h3 id="n11667">По входе тропарь воскресен,<br id="n11668">
и праздника, глас 4:</h3>

<p class="MsoNormal" id="n11669"><span style="color:red" id="n11670">Р</span>ождество́ Твое́, Христе́
Бо́же наш, / возсия́ ми́рови свет ра́зума, / в нем бо звезда́м
служа́щии / звездо́ю уча́хуся / Тебе́ кла́нятися, Со́лнцу
Пра́вды, / и Тебе́ ве́дети с высоты́ восто́ка. / Го́споди,
сла́ва Тебе́.</p>

<h4 id="n11671">И святых, глас 2:</h4>

<p class="MsoNormal" id="n11672"><span style="color:red" id="n11673">Б</span>лаговеству́й, Ио́сифе,
Дави́ду чудеса́, Богоотцу́: / Де́ву ви́дел еси́
ро́ждшую, / с па́стыри славосло́вил еси́, / с волхвы́ поклони́лся
еси́, / А́нгелом весть прие́м. / Моли́ Христа́ Бо́га
спасти́ ду́ши на́ша.</p>

<h4 id="n11674">Слава, кондак святых, глас 3.<br id="n11675">
Подобен: Де́ва днесь:</h4>

<p class="MsoNormal" id="n11676"><span style="color:red" id="n11677">В</span>есе́лия днесь Дави́д
исполня́ется Боже́ственный, / Ио́сиф же хвале́ние со Иа́ковом
прино́сит: / вене́ц бо сро́дством Христо́вым прие́мше,
ра́дуются, / и неизрече́нно на земли́ Ро́ждшагося воспева́ют,
и вопию́т: / Ще́дре, спаса́й Тебе́ чту́щия.</p>

<h4 id="n11678">И ныне, праздника, глас 3:</h4>

<p class="MsoNormal" id="n11679"><span style="color:red" id="n11680">Д</span>е́ва днесь
Пресу́щественнаго ражда́ет, <span style="font-family:&quot;Arial&quot;,&quot;sans-serif&quot;" id="n11681">/</span>
и земля́ верте́п Непристу́пному прино́сит. <span style="font-family:&quot;Arial&quot;,&quot;sans-serif&quot;" id="n11682">/</span> А́нгели с
па́стырьми славосло́вят, <span style="font-family:&quot;Arial&quot;,&quot;sans-serif&quot;" id="n11683">/</span>
волсви́ же со звездо́ю путеше́ствуют: <span style="font-family:
&quot;Arial&quot;,&quot;sans-serif&quot;" id="n11684">/</span> нас бо ра́ди роди́ся <span style="font-family:&quot;Arial&quot;,&quot;sans-serif&quot;" id="n11685">/</span> Oтроча́ Мла́до,
Преве́чный Бог.</p>

<h3 id="n11686">Прокимен гласа и святых, глас 4:</h3>

<p class="MsoNormal" id="n11687"><span style="color:red" id="n11688">Д</span>и́вен Бог во святы́х
Свои́х, Бог Изра́илев.</p>

<h3 id="n11689">Таже Апостол.<br id="n11690">
К Гала́том посла́ния свята́го апо́стола Па́вла чте́ние.</h3>

<p class="MsoNormal" id="n11691"><span style="color:red" id="n11692">Б</span>ра́тие, сказу́ю
вам, благовествова́ние благовеще́нное от мене́, я́ко несть
по челове́ку. Ни бо аз от челове́ка прия́х е, ниже́ научи́хся,
но явле́нием Иису́с Христо́вым. Слы́шасте бо мое́
житие́ иногда́ в жидо́встве, я́ко попремно́гу гони́х
Це́рковь Бо́жию и разруша́х ю, и преспева́х в жидо́встве
па́че мно́гих све́рстник мои́х в ро́де мое́м, и́злиха
ревни́тель сый оте́ческих мои́х преда́ний. Егда́ же
благоволи́ Бог, Избра́вый мя от чре́ва ма́тере моея́ и
призва́вый благода́тию Свое́ю, яви́ти Сы́на Своего́
во мне, да благовеству́ю Его́ во язы́цех, а́бие не приложи́хся
пло́ти и кро́ви, ни взыдо́х во Иерусали́м к пре́дним мене́
апо́столом, но идо́х во Арави́ю, и па́ки возврати́хся
в Дама́ск. Пото́м же по трие́х ле́тех взыдо́х во
Иерусали́м согля́дати Петра́, и пребы́х у него́ дний
пятьна́десять. Ино́го же от апо́стол не ви́дех, то́кмо
Иа́кова бра́та Госпо́дня.</p>

<p class="MsoNormal" align="right" style="text-align:right" id="n11693"><span style="font-size:
8.0pt;color:red" id="n11694">Зачало 200. Гал 1:11–19</span></p>

<h3 id="n11695">Аллилуия гласа и святых, глас 4:</h3>

<p class="MsoNormal" id="n11696"><span style="color:red" id="n11697">П</span>омяни́, Го́споди,
Дави́да, и всю кро́тость его́.</p>

<h3 id="n11698">Иерей: От Матфе́я свята́го Ева́нгелия чте́ние.</h3>

<p class="MsoNormal" id="n11699"><span style="color:red" id="n11700">О</span>тше́дшим волхво́м,
се А́нгел Госпо́день во сне яви́ся Ио́сифу, глаго́ля:
воста́в, поими́ Отроча́ и Ма́терь Его́, и бежи́
во Еги́пет, и бу́ди та́мо, до́ндеже реку́ ти:
хо́щет бо И́род иска́ти Отроча́те, да погуби́т Е. Он
же, воста́в, поя́т Отроча́ и Ма́терь Его́ но́щию
и оты́де во Еги́пет. И бе та́мо до уме́ртвия И́родова,
да сбу́дется рече́нное от Го́спода проро́ком, глаго́лющим:
от Еги́пта воззва́х Сы́на Моего́. Тогда́ И́род,
ви́дев, я́ко пору́ган бысть от волхво́в, разгне́вася
зело́ и, посла́в, изби́ вся де́ти, су́щия в Вифлее́ме
и во всех преде́лех его́, от двою́ ле́ту и нижа́йше по
вре́мени, е́же изве́стно испыта́ от волхво́в.
Тогда́ сбы́стся рече́нное Иереми́ем проро́ком,
глаго́лющим: глас в Ра́ме слы́шан бысть, плачь, и рыда́ние,
и вопль мног. Рахи́ль пла́чущися чад свои́х и не хотя́ше
уте́шитися, я́ко не суть. Уме́ршу же И́роду, се А́нгел
Госпо́день во сне яви́ся Ио́сифу во Еги́пте, глаго́ля:
воста́в, поими́ Отроча́ и Ма́терь Его́ и иди́ в
зе́млю Изра́илеву: изомро́ша бо и́щущии души́
Отроча́те. Он же, воста́в, поя́т Отроча́ и Ма́терь
Его́ и прии́де в зе́млю Изра́илеву. Слы́шав же,
я́ко Архела́й ца́рствует во Иуде́и вме́сто
И́рода, отца́ своего́, убоя́ся та́мо ити́. Весть
же прие́мь во сне, оты́де в преде́лы Галиле́йския. И,
прише́д, всели́ся во гра́де, нарица́емем Назаре́т. Я́ко
да сбу́дется рече́нное проро́ки, я́ко Назоре́й
нарече́тся.</p>

<p class="MsoNormal" align="right" style="text-align:right" id="n11701"><span style="font-size:
8.0pt;color:red" id="n11702">Зачало 4. Мф 2:13–23</span></p>

<h3 id="n11703">Причастен:</h3>

<p class="MsoNormal" id="n11704"><span style="color:red" id="n11705">Х</span>вали́те Го́спода с
Небе́с, / хвали́те Его́ в Вы́шних. <span style="color:red" id="n11706">Другий:</span>
Ра́дуйтеся, пра́веднии, о Го́споде, / пра́вым подоба́ет
похвала́. / <span style="color:red" id="n11707">А</span>ллилу́иа, <span style="color:red" id="n11708">трижды.</span></p>

<p class="MsoNormal" id="n11709">&nbsp;</p>

<p class="MsoNormal" id="n11710"><span style="color:red" id="n11711"><a href="#_ОГЛАВЛЕНИЕ" id="n11712"><span style="color:red" id="n11713">В оглавление.</span></a></span></p>

<p class="MsoNormal" id="n11714">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n11715"><br clear="all" style="page-break-before:always" id="n11716">
</span>

<div class="WordSection27" id="n11717">

<p class="MsoNormal" align="right" style="text-align:right" id="n11718"><span style="color:
red" id="n11719">Месяца января в 1-й день<a name="_Ref142494850" id="n11720"></a></span></p>

<h1 id="n11721"><a name="_ЕЖЕ_ПО_ПЛОТИ_1" id="n11722"></a>ЕЖЕ ПО ПЛОТИ ОБРЕЗАНИЕ<br id="n11723">
ГОСПОДА НАШЕГО ИИСУСА ХРИСТА<br id="n11724">
И ПАМЯТЬ ИЖЕ ВО СВЯТЫХ<br id="n11725">
ОТЦА НАШЕГО ВАСИЛИЯ ВЕЛИКАГО,<br id="n11726">
АРХИЕПИСКОПА КЕСАРИИ<br id="n11727">
КАППАДОКИЙСКИЯ</h1>

<p class="MsoNormal" id="n11728"><span style="color:red" id="n11729">Аще храм святаго Василия, творим бдение.</span></p>

<h2 id="n11730"><a name="_НА_МАЛОЙ_ВЕЧЕРНИ_3" id="n11731"></a>НА МАЛЕЙ ВЕЧЕРНИ</h2>

<h3 id="n11732">На Го́споди, воззва́х:<br id="n11733">
стихиры на 4, глас 3, самогласны:</h3>

<p class="MsoNormal" id="n11734"><span style="color:red" id="n11735">Х</span>риста́ всели́в в ду́шу
твою́ чи́стым твои́м житие́м, / Исто́чника жи́зни,
священноявле́нне Васи́лие, / ре́ки источи́л еси́ уче́ний
благочести́вых вселе́нней, / от ни́хже напая́еми, ве́рнии
церко́внии лю́дие / плоды́ усте́н, испове́дающих благода́ть,
прино́сят / Просла́вльшему па́мять твою́ во век ве́ка.
<span style="color:red" id="n11736">(2)</span></p>

<p class="MsoNormal" id="n11737"><span style="color:red" id="n11738">М</span>и́ро, излия́нное на
тебе́ благода́ти, / пома́за тя священноде́йствовати Ева́нгелие
Ца́рствия Небе́снаго, / Васи́лие Богоявле́нне, / Христо́во
благоуха́ние быв, / воне́ю зна́ния Его́ вселе́нную испо́лнил
еси́. / Те́мже, гла́сы раб твои́х благоприя́тне прие́мляй,
/ испроси́ нам, чту́щим тя, ве́лия ми́лости.</p>

<p class="MsoNormal" id="n11739"><span style="color:red" id="n11740">Византиево:</span> Святи́тельскою
оде́ждею оде́ян, / Тро́ицы побо́рниче Васи́лие, / престо́лу
предста́л еси́ суди́щному, / беду́ прие́мляй о ве́ре,
/ и, страда́льческое противостоя́ние показа́в, / я́рость епа́рхову
посрами́л еси́, / яря́щася держа́вою нече́стия / и неми́лостивным
разсече́нием претя́ща, / усе́рдно, о́тче, проразсуди́в
/ и му́ченик быв произволе́нием, / вене́ц прия́л еси́ побе́ды
от Христа́, / иму́щаго ве́лию ми́лость.</p>

<p class="MsoNormal" id="n11741"><span style="color:red" id="n11742">Слава, глас 2: </span>Су́щих извы́к
естество́ / и всех усмотри́в нестоя́тельное, / Еди́наго обре́л
еси́ непоколе́блема, / Пресу́щнаго су́ща Соде́теля всех,
/ Ему́же и па́че приложи́вся, / не су́щих жела́ние отве́ргл
еси́, / моли́ и нам Боже́ственнаго жела́ния получи́ти,
/ священноявле́нне Васи́лие.</p>

<p class="MsoNormal" id="n11743"><span style="color:red" id="n11744">И ныне, праздника.</span></p>

<h3 id="n11745">На стиховне стихиры, глас 2.<br id="n11746">
Подобен: До́ме Евфра́фов:</h3>

<p class="MsoNormal" id="n11747"><span style="color:red" id="n11748">Х</span>рам всесве́тел / трисо́лнечныя
зари́ сый, / озаря́еши ду́ши / пита́ющихся / словесы́ твои́ми,
Васи́лие.</p>

<p class="MsoNormal" id="n11749"><span style="color:red" id="n11750">Стих:</span> <b id="n11751">Уста́ моя́
возглаго́лют прему́дрость, / и поуче́ние се́рдца моего́
ра́зум.</b></p>

<p class="MsoNormal" id="n11752"><span style="color:red" id="n11753">Т</span>руба́ с Небесе́ / шум
гла́са твоего́ есть / и огнь, и́мже попаля́ются / ерети́ческая
вся, / Васи́лие, уче́ния.</p>

<p class="MsoNormal" id="n11754"><span style="color:red" id="n11755">Стих:</span> <b id="n11756">Уста́ пра́веднаго
поуча́тся прему́дрости, / и язы́к его́ возглаго́лет суд.</b></p>

<p class="MsoNormal" id="n11757"><span style="color:red" id="n11758">С</span>вет Еди́н Трисия́нный,
/ разделя́яй Ли́цы, / единя́яй же существо́м, / А́рия низложи́л
еси́ / и Саве́ллия, Васи́лие.</p>

<p class="MsoNormal" id="n11759"><span style="color:red" id="n11760">Слава, и ныне: </span>Плотско́е
обре́зание / Боговочелове́чнаго Сло́ва / и па́мять Васи́лия
/ почита́юще Вели́каго, / Богоро́дицу почита́ем.</p>

<h3 id="n11761">По О́тче наш: тропарь святаго, глас 1:</h3>

<p class="MsoNormal" id="n11762"><span style="color:red" id="n11763">В</span>о всю зе<span lang="EN-US" id="n11764">́</span>млю
изы<span lang="EN-US" id="n11765">́</span>де веща<span lang="EN-US" id="n11766">́</span>ние твое<span lang="EN-US" id="n11767">́, / </span>я<span lang="EN-US" id="n11768">́</span>ко прие<span lang="EN-US" id="n11769">́</span>мшую сло<span lang="EN-US" id="n11770">́</span>во твое<span lang="EN-US" id="n11771">́, / </span>и<span lang="EN-US" id="n11772">́</span>мже боголе<span lang="EN-US" id="n11773">́</span>пно научи<span lang="EN-US" id="n11774">́</span>л еси<span lang="EN-US" id="n11775">́, / </span>естество<span lang="EN-US" id="n11776">́ </span>су<span lang="EN-US" id="n11777">́</span>щих уясни<span lang="EN-US" id="n11778">́</span>л еси<span lang="EN-US" id="n11779">́, / </span>челове<span lang="EN-US" id="n11780">́</span>ческия обы<span lang="EN-US" id="n11781">́</span>чаи украси<span lang="EN-US" id="n11782">́</span>л еси<span lang="EN-US" id="n11783">́, / </span>ца<span lang="EN-US" id="n11784">́</span>рское свяще<span lang="EN-US" id="n11785">́</span>ние<span lang="EN-US" id="n11786">, </span>о<span lang="EN-US" id="n11787">́</span>тче
преподо<span lang="EN-US" id="n11788">́</span>бне<span lang="EN-US" id="n11789">, / </span>моли<span lang="EN-US" id="n11790">́ </span>Христа<span lang="EN-US" id="n11791">́ </span>Бо<span lang="EN-US" id="n11792">́</span>га<span lang="EN-US" id="n11793"> / </span>спасти<span lang="EN-US" id="n11794">́</span>ся
душа<span lang="EN-US" id="n11795">́</span>м на<span lang="EN-US" id="n11796">́</span>шим<span lang="EN-US" id="n11797">.</span></p>

<h4 id="n11798">Слава, и ныне, праздника, глас тойже:</h4>

<p class="MsoNormal" id="n11799"><span style="color:red" id="n11800">Н</span>а Престо́ле огнезра́чнем
/ в Вы́шних седя́й со Отце́м Безнача́льным и Боже́ственным
Твои́м Ду́хом, / благоволи́л еси́ роди́тися на земли́
/ от Отрокови́цы Неискусому́жныя, Твоея́ Ма́тере, Иису́се,
/ сего́ ра́ди и обре́зан был еси́, я́ко Челове́к осмодне́вный.
/ Сла́ва всеблаго́му Твоему́ сове́ту, / сла́ва смотре́нию
Твоему́, / сла́ва снизхожде́нию Твоему́, Еди́не Человеколю́бче.</p>

<p class="MsoNormal" id="n11801"><span style="color:red" id="n11802">Ектения и отпуст. На велицей же вечерни,
и на утрени, и на Литургии поем все последование, якоже изъявися на ряду.</span></p>

<p class="MsoNormal" id="n11803">&nbsp;</p>

<h2 id="n11804"><a name="_НА_ВЕЛИЦЕЙ_ВЕЧЕРНИ_14" id="n11805"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n11806"><span style="color:red" id="n11807">Поем </span>Блаже́н муж:<span style="color:red" id="n11808"> 1-й антифон.</span></p>

<h3 id="n11809">На Го́споди, воззва́х: стихиры на 8.<br id="n11810">
Праздника 4, глас 8. Самогласны:</h3>

<p class="MsoNormal" id="n11811"><span style="color:red" id="n11812">С</span>ходя́й Спас к ро́ду
челове́ческому / прия́т пелена́ми пови́тие, / не возгнуша́ся
плотска́го обре́зания, / осмодне́вен по Ма́тери, Безнача́льный
по Отцу́, / Тому́, ве́рнии, возопии́м: / Ты еси́ Бог наш,
поми́луй нас. <span style="color:red" id="n11813">(2)</span></p>

<p class="MsoNormal" id="n11814"><span style="color:red" id="n11815">Н</span>е устыде́ся Всеблаги́й
Бог / плотски́м обре́занием обре́затися, / но даде́ Самаго́
Себе́ о́браз и начерта́ние всем ко спасе́нию, / и́бо зако́на
Творе́ц зако́нная исполня́ет / и проро́ков прорече́ния,
я́же о Нем. / И́же вся содержа́й го́рстию и пелена́ми пови́выйся,
/ Го́споди, сла́ва Тебе́. <span style="color:red" id="n11816">(2)</span></p>

<h4 id="n11817">Ины стихиры святаго Василия на 4, глас 4.<br id="n11818">
Подобен: Зва́нный свы́ше:</h4>

<p class="MsoNormal" id="n11819"><span style="color:red" id="n11820">И́</span>же тезоимени́тне нарече́н
быв ца́рствия, / егда́ ца́рское ты свяще́ние, Христо́в
язы́к свят, / любому́дрием и худо́жеством, о́тче, упасл еси́,
/ тогда́ венце́м тя украси́ ца́рствия, Васи́лие, / ца́рствующими
Ца́рствуяй и всех Госпо́дь, / И́же Ро́ждшему соедине́ный,
/ Присносу́щный Сын и Собезнача́льный. / Его́же моли́ спасти́
и просвети́ти ду́ши на́ша. <span style="color:red" id="n11821">(2)</span></p>

<p class="MsoNormal" id="n11822"><span style="color:red" id="n11823">С</span>вяти́тельства оде́ждами
укра́шен, / ра́дуяся, пропове́дал еси́ Ева́нгелие Ца́рствия,
Васи́лие, / правосла́вия Це́ркви источи́в уче́ние. / И́миже
ны́не просвеща́еми, / Еди́но Божество́, е́же во Отце́
Вседержи́тели, / и во Единоро́днем Бо́жии Сло́ве, / и Боже́ственнем
Ду́се, / богосло́вим и сла́вим, / в Трие́х Ли́цех неразде́льно.
/ Его́же моли́ спасти́ и просвети́ти ду́ши на́ша.</p>

<p class="MsoNormal" id="n11824"><span style="color:red" id="n11825">Н</span>ебе́сным спребыва́я
ликостоя́нием / и соводворя́яся, о́тче Васи́лие, / и́хже
и житию́ поревнова́л еси́ / све́тлостию чи́стою жития́
твоего́, / еще́ с пло́тию живы́й с су́щими на земли́,
я́ко безпло́тен. / Наслажда́ющияся Богодохнове́нным уче́нием
твои́м / от бед и тьмы неве́дения / Христа́, Бо́га на́шего,
моли́ / спасти́ и просвети́ти ду́ши на́ша.</p>

<p class="MsoNormal" id="n11826"><span style="color:red" id="n11827">Слава, глас 8, Анатолия:</span> Прему́дрости
рачи́тель быв, преподо́бне, / и всех су́щих, е́же к Бо́гу,
предсуди́в сожи́тельницу поуче́ние сме́ртное, / ле́потно
житие́ препроводи́л еси́, / и́бо, плотски́я стра́сти
/ воздержа́ния кре́постьми себе́ обложи́в / и Боже́ственнаго
поуче́ния зако́ном, / нерабо́тен душе́вный соблю́л еси́
сан, / доброде́тели бога́тством / все плотско́е мудрова́ние
повину́л еси́ ду́ху. / Те́мже плоть и мир возненави́дев
и мироде́ржца, / предстоя́ Христу́, / проси́ душа́м на́шим
ве́лия ми́лости.</p>

<p class="MsoNormal" id="n11828"><span style="color:red" id="n11829">И ныне, глас тойже, первую стихиру: </span>Сходя́й
Спас к ро́ду челове́ческому / прия́т пелена́ми пови́тие,
/ не возгнуша́ся плотска́го обре́зания, / осмодне́вен по Ма́тери,
Безнача́льный по Отцу́, / Тому́, ве́рнии, возопии́м: /
Ты еси́ Бог наш, поми́луй нас.</p>

<p class="MsoNormal" id="n11830"><span style="color:red" id="n11831">Вход. Прокимен дне.</span></p>

<h3 id="n11832">Бытия́ чте́ние.</h3>

<p class="MsoNormal" id="n11833"><span style="color:red" id="n11834">Я</span>ви́ся Госпо́дь Авра́му
и рече́ ему́: Аз есмь Бог твой, благоугоди́ предо Мно́ю и бу́ди
непоро́чен. И положу́ заве́т Мой между́ Мно́ю и между́
тобо́ю, и умно́жу тя зело́. И бу́деши оте́ц мно́гих
язы́ков. И не нарече́тся ктому́ и́мя твое́ Авра́м,
но бу́дет и́мя твое́ Авраа́м, я́ко отца́ мно́гих
язы́ков положи́х тя. И возращу́ тя зело́ зело́, и положу́
тя в язы́ки, и ца́рие из тебе́ изы́дут. И положу́ заве́т
Мой между́ Мно́ю и тобо́ю и между́ се́менем твои́м
по тебе́ в ро́ды их, в заве́т ве́чный, и бу́ду им Бог.
И паде́ Авраа́м на лице́ свое́м и поклони́ся Го́сподеви.
И рече́ Бог ко Авраа́му: ты же заве́т Мой да соблюде́ши, ты
и се́мя твое́ по тебе́ в ро́ды их. И сей заве́т, и́же
соблюде́ши между́ Мно́ю и ва́ми и между́ се́менем
твои́м по тебе́ в ро́ды их: обре́жите плоть ва́шу кра́йнюю,
и бу́дет в зна́мение заве́та между́ Мно́ю и ва́ми
и между́ се́менем твои́м по тебе́ в ро́ды их. И отроча́
осмодне́вно обре́жется вам, всяк му́жеск пол в ро́дех ва́ших.
И му́жеский пол, и́же не обре́жет плоть кра́йнюю свою́
во осмы́й день, потреби́тся душа́ о́на от ро́да своего́,
я́ко заве́т Мой разори́ла есть.</p>

<p class="MsoNormal" align="right" style="text-align:right" id="n11835"><span style="font-size:
8.0pt;color:red" id="n11836">Быт 17:1–2, 4–7, 3, 9–12, 14</span></p>

<h3 id="n11837">При́тчей чте́ние.</h3>

<p class="MsoNormal" id="n11838"><span style="color:red" id="n11839">Г</span>оспо́дь созда́ мя нача́ло
путе́й Свои́х в дела́ Своя́. Пре́жде век основа́ мя
в нача́ле, пре́жде не́же зе́млю сотвори́ти, и пре́жде
не́же бе́здны соде́лати, пре́жде не́же произы́ти исто́чником
вод, пре́жде, не́же гора́м водрузи́тися, пре́жде же всех
холмо́в ражда́ет мя. Госпо́дь сотвори́ страны́, и пусты́ни,
и концы́, населе́ны под Небесе́м. Егда́ гото́вяше не́бо,
с Ним бех, и егда́ отлуча́ше Себе́ престо́л на ве́трех,
егда́ кре́пки творя́ше вы́шния о́блаки и я́ко тве́рды
полага́ше исто́чники поднебе́сныя. Внегда́ полага́ти мо́рю
преде́л его́, и во́ды не ми́мо и́дут уст Его́, и кре́пки
творя́ше основа́ния земли́, бех при Нем устроя́я подо́бна.
Аз бех, о не́йже ра́довашеся: по вся же дни веселя́хся пред лице́м
Его́ на вся́ко вре́мя.</p>

<p class="MsoNormal" align="right" style="text-align:right" id="n11840"><span style="font-size:
8.0pt;color:red" id="n11841">Притч 8:22–30</span></p>

<h3 id="n11842">При́тчей чте́ние.</h3>

<p class="MsoNormal" id="n11843"><span style="color:red" id="n11844">У</span>ста́ пра́веднаго ка́плют
прему́дрость, язы́к же непра́веднаго поги́бнет. Устне́
муже́й пра́ведных ка́плют благода́ти, уста́ же нечести́вых
развраща́ются. Ме́рила льсти́вая ме́рзость пред Го́сподем,
вес же пра́ведный прия́тен Ему́. Иде́же а́ще вни́дет
досажде́ние, та́мо и безче́стие, уста́ же смире́нных поуча́ются
прему́дрости. Соверше́ние пра́вых наста́вит их и поползнове́ние
отрица́ющихся упасе́т их. Не по́льзуют име́ния в день я́рости,
пра́вда же изба́вит от сме́рти. У́мер пра́ведный, оста́ви
раска́яние, нару́чна же быва́ет и посмея́тельна нечести́вых
па́губа. Пра́вда непоро́чнаго исправля́ет пути́, в нече́стие
же па́дает непра́вда. Пра́вда муже́й пра́вых изба́вит
их, безсове́тием же пленя́ются беззако́ннии. Сконча́вшуся му́жу
пра́ведну, не поги́бнет наде́жда, похвала́ же нечести́вых
поги́бнет. Пра́ведник от ло́ва убе́гнет, в него́же ме́сто
предае́тся нечести́вый. Во усте́х нечести́вых сеть гра́жданом,
чу́вство же пра́ведных благоспе́шное. Во благи́х пра́ведных
испра́вится град, и в поги́бели нечести́вых ра́дование. Во благослове́нии
пра́вых возвы́сится град, усты́ же нечести́вых раскопа́ется.
Руга́ется гра́жданом лише́нный ра́зума, муж же му́дрый
безмо́лвие во́дит.</p>

<p class="MsoNormal" align="right" style="text-align:right" id="n11845"><span style="font-size:
8.0pt;color:red" id="n11846">Притч 10:31 – 11:12</span></p>

<h3 id="n11847">На литии стихира храма,<br id="n11848">
таже святаго Василия, глас 3. Германово:</h3>

<p class="MsoNormal" id="n11849"><span style="color:red" id="n11850">Х</span>риста́ всели́в в ду́шу
твою́ чи́стым твои́м житие́м, / Исто́чника жи́зни,
священноявле́нне Васи́лие, / ре́ки источи́л еси́ уче́ний
благочести́вых вселе́нней, / от ни́хже напая́еми, ве́рнии
церко́внии лю́дие / плоды́ усте́н, испове́дающих благода́ть,
прино́сят / Просла́вльшему па́мять твою́ во век ве́ка.</p>

<p class="MsoNormal" id="n11851"><span style="color:red" id="n11852">М</span>и́ро, излия́нное на
тебе́ благода́ти, / пома́за тя священноде́йствовати Ева́нгелие
Ца́рствия Небе́снаго, / Васи́лие Богоявле́нне. / Христо́во
благоуха́ние быв, / воне́ю ра́зума Его́ вселе́нную испо́лнил
еси́. / Те́мже, гла́сы раб твои́х благоприя́тне прие́мляй,
/ испроси́ нам, чту́щим тя, ве́лия ми́лости.</p>

<p class="MsoNormal" id="n11853"><span style="color:red" id="n11854">Византиево:</span> Святи́тельскою
оде́ждею оде́ян, / Тро́ицы побо́рниче Васи́лие, / престо́лу
предста́л еси́ суди́щному, / беду́ прие́мляй о ве́ре,
/ и, страда́льческое противостоя́ние показа́, / я́рость епа́рхову
посрами́л еси́, / яря́щася держа́вою нече́стия / и неми́лостивным
разсече́нием претя́ща, / усе́рдно, о́тче, проразсуди́в,
/ и, му́ченик быв произволе́нием, / вене́ц прия́л еси́
побе́ды от Христа́, / иму́щаго ве́лию ми́лость.</p>

<p class="MsoNormal" id="n11855"><span style="color:red" id="n11856">Слава, глас 6: </span>Излия́ся благода́ть
во устна́х твои́х, преподо́бне о́тче, / и был еси́ па́стырь
Христо́вы Це́ркве, / уча́ слове́сныя о́вцы / ве́ровати
в Тро́ицу Единосу́щную / во Еди́ном Божестве́.</p>

<p class="MsoNormal" id="n11857"><span style="color:red" id="n11858">И ныне, глас 8:</span> Сходя́й Спас
к ро́ду челове́ческому / прия́т пелена́ми пови́тие, / не
возгнуша́ся плотска́го обре́зания, / осмодне́вен по Ма́тери,
Безнача́льный по Отцу́, / Тому́, ве́рнии, возопии́м: /
Ты еси́ Бог наш, поми́луй нас.</p>

<h3 id="n11859">На стиховне стихиры святаго, самогласны, глас 1.</h3>

<p class="MsoNormal" id="n11860"><span style="color:red" id="n11861">Византиево:</span> О, Боже́ственная
и свяще́нная Христо́вы Це́ркве пчело́, / Васи́лие всеблаже́нне!
/ Ты бо Боже́ственнаго жела́ния жа́лом тебе́ вооружи́в,
/ богоме́рзких ересе́й хулы́ уязви́л еси́ / и душа́м
ве́рных благоче́стия сла́дость сокро́виществовал еси́.
/ И ны́не Боже́ственнаго рая́ нетле́нныя проходя́ па́жити,
/ помина́й и нас, предстоя́ Тро́ице Единосу́щней.</p>

<p class="MsoNormal" id="n11862"><span style="color:red" id="n11863">Стих:</span> <b id="n11864">Уста́ моя́
возглаго́лют прему́дрость, / и поуче́ние се́рдца моего́
ра́зум.</b></p>

<p class="MsoNormal" id="n11865"><span style="color:red" id="n11866">Василия монаха:</span> Всех святы́х
собра́л еси́ доброде́тели, / о́тче наш Васи́лие: / Моисе́еву
кро́тость и Илиину́ ре́вность, / Петро́во испове́дание,
Иоа́нново Богосло́вие. / Я́ко Па́вел, вопия́, не преста́л
еси́: / кто изнемога́ет, и аз не изнемога́ю? / Кто соблажня́ется,
и аз не разжиза́юся? / Те́мже, с ни́ми водворя́яся, / моли́
спасти́ся душа́м на́шим.</p>

<p class="MsoNormal" id="n11867"><span style="color:red" id="n11868">Стих, глас 2:</span> <b id="n11869">Уста́ пра́веднаго
поуча́тся прему́дрости, / и язы́к его́ возглаго́лет суд.</b></p>

<p class="MsoNormal" id="n11870"><span style="color:red" id="n11871">Иоанна монаха:</span> Су́щих извы́к
естество́ / и всех усмотри́в настоя́тельное, / Еди́наго обре́л
непоколе́блема, / Пресу́щнаго су́ща Соде́теля всех, / Ему́же
и па́че приложи́вся, / не су́щих жела́ние отве́ргл еси́,
/ моли́ и нам Боже́ственнаго жела́ния получи́ти, / священноявле́нне
Васи́лие.</p>

<p class="MsoNormal" id="n11872"><span style="color:red" id="n11873">Слава, глас 6: </span>Благода́ть
чуде́с с Небесе́ прие́м / и лесть и́дольскую обличи́в уче́ньми,
/ святи́телей еси́ сла́ва и утвержде́ние, / всеблаже́нне
Васи́лие, / и всех преподо́бных уче́ния о́браз. / Дерзнове́ние
име́я к Бо́гу, / Того́ моли́ спасти́ся душа́м на́шим.</p>

<p class="MsoNormal" id="n11874"><span style="color:red" id="n11875">И ныне, глас 8: </span>Не устыде́ся
Всеблаги́й Бог / плотски́м обре́занием обре́затися, / но даде́
Самаго́ Себе́ о́браз и начерта́ние всем ко спасе́нию,
/ и́бо зако́на Творе́ц зако́нная исполня́ет / и проро́ков
прорече́ния, я́же о Нем. / И́же вся содержа́й го́рстию
и пелена́ми пови́выйся, / Го́споди, сла́ва Тебе́.</p>

<h3 id="n11876">Тропарь святаго, глас 1:</h3>

<p class="MsoNormal" id="n11877"><span style="color:red" id="n11878">В</span>о всю зе́млю изы́де
веща́ние твое́, / я́ко прие́мшую сло́во твое́, / и́мже
боголе́пно научи́л еси́, / естество́ су́щих уясни́л
еси́, / челове́ческия обы́чаи украси́л еси́, / ца́рское
свяще́ние, о́тче преподо́бне, / моли́ Христа́ Бо́га
/ спасти́ся душа́м на́шим.</p>

<h4 id="n11879">Слава, и ныне, праздника, глас тойже:</h4>

<p class="MsoNormal" id="n11880"><span style="color:red" id="n11881">Н</span>а Престо́ле огнезра́чнем
/ в Вы́шних седя́й со Отце́м Безнача́льным и Боже́ственным
Твои́м Ду́хом, / благоволи́л еси́ роди́тися на земли́
/ от Отрокови́цы Неискусому́жныя, Твоея́ Ма́тере, Иису́се,
/ сего́ ра́ди и обре́зан был еси́, я́ко Челове́к осмодне́вный.
/ Сла́ва всеблаго́му Твоему́ сове́ту, / сла́ва смотре́нию
Твоему́, / сла́ва снизхожде́нию Твоему́, Еди́не Человеколю́бче.</p>

<p class="MsoNormal" id="n11882"><span style="color:red" id="n11883">И отпуст.</span></p>

<p class="MsoNormal" id="n11884"><span style="color:red" id="n11885">На повечерии кондак святаго. </span>Сла́ва,
и ны́не,<span style="color:red" id="n11886"> праздника. Полунощницу же поем, по обычаю,
с кафизмою. По 1-м трисвятом тропарь праздника. По 2-м трисвятом кондак праздника
же. Молитвы же </span>Помяни́, Го́споди, в наде́жди Воскресе́ния:<span style="color:red" id="n11887"> не глаголем, точию: </span>Го́споди, поми́луй,<span style="color:red" id="n11888"> 12. И отпуст.</span></p>

<h2 id="n11889"><a name="_НА_УТРЕНИ_17" id="n11890"></a>НА УТРЕНИ</h2>

<h3 id="n11891">На Бог Госпо́дь:<br id="n11892">
тропарь праздника, дважды, глас 1:</h3>

<p class="MsoNormal" id="n11893"><span style="color:red" id="n11894">Н</span>а Престо́ле огнезра́чнем
/ в Вы́шних седя́й со Отце́м Безнача́льным и Боже́ственным
Твои́м Ду́хом, / благоволи́л еси́ роди́тися на земли́
/ от Отрокови́цы Неискусому́жныя, Твоея́ Ма́тере, Иису́се,
/ сего́ ра́ди и обре́зан был еси́, я́ко Челове́к осмодне́вный.
/ Сла́ва всеблаго́му Твоему́ сове́ту, / сла́ва смотре́нию
Твоему́, / сла́ва снизхожде́нию Твоему́, Еди́не Человеколю́бче.
<span style="color:red" id="n11895">(2)</span></p>

<h4 id="n11896">Слава святаго, глас тойже:</h4>

<p class="MsoNormal" id="n11897"><span style="color:red" id="n11898">В</span>о всю зе́млю изы́де
веща́ние твое́, / я́ко прие́мшую сло́во твое́, / и́мже
боголе́пно научи́л еси́, / естество́ су́щих уясни́л
еси́, / челове́ческия обы́чаи украси́л еси́, / ца́рское
свяще́ние, о́тче преподо́бне, / моли́ Христа́ Бо́га
/ спасти́ся душа́м на́шим.</p>

<p class="MsoNormal" id="n11899"><span style="color:red" id="n11900">И ныне, праздника.</span></p>

<h3 id="n11901">По 1-й кафизме седален, глас 5.<br id="n11902">
Подобен: Собезнача́льное:</h3>

<p class="MsoNormal" id="n11903"><span style="color:red" id="n11904">Я́</span>ко ца́рское украше́ние
Це́ркве, Васи́лия вси да восхва́лим, / уче́ний сокро́вище
неоску́дное, / си́ми бо той наказа́ нас Тро́ицу почита́ти
Святу́ю, / соедине́ну у́бо Существо́м, разделе́ну же Ипоста́сьми.</p>

<h4 id="n11905">Слава, глас 1.<br id="n11906">
Подобен: Гроб Твой:</h4>

<p class="MsoNormal" id="n11907"><span style="color:red" id="n11908">В</span>аси́лие прему́дре,
предстоя́й Тро́ице, / моли́ся получи́ти в День суда́ нам,
пою́щим тя и чту́щим па́мять твою́, / благода́ть, ми́лость
и очище́ние прегреше́ний, / я́ко да усты́ прославля́ем
и се́рдцем Еди́наго Человеколю́бца.</p>

<p class="MsoNormal" id="n11909"><span style="color:red" id="n11910">И ныне: </span>Всех Творе́ц и Влады́ка
ми́ра, / Сый со Отце́м и Ду́хом горе́, / я́ко Младе́нец
обре́зуется на земли́ осмодне́вен. / И́стинно Боже́ственна
же и чу́дна дела́ Твоя́: / Ты бо, Влады́ко, нас ра́ди обре́зался
еси́, / я́ко Сый зако́на исполне́ние.</p>

<p class="MsoNormal" id="n11911"><span style="color:red" id="n11912">И чтем во Евангелии толковом поучение
Великаго Василия монахом.</span></p>

<h3 id="n11913">По 2-й кафизме седален, глас 8.<br id="n11914">
Подобен: Прему́дрости:</h3>

<p class="MsoNormal" id="n11915"><span style="color:red" id="n11916">Н</span>еизрече́нныя прему́дрости
Богови́дне поче́рпл еси́ бога́тство та́йное, / всем источи́л
еси́ правосла́вия во́ды, / ве́рных у́бо сердца́ Боже́ственне
веселя́щия, / неве́рных же веле́ния досто́йне потопля́ющия.
/ Отню́дуже обою́ду благоче́стия по́ты / показа́лся еси́
непобеди́м Тро́ицы побо́рник, святи́телю Васи́лие. / Моли́ся
Христу́ Бо́гу прегреше́ний оставле́ние дарова́ти / пра́зднующим
любо́вию святу́ю па́мять твою́.</p>

<h4 id="n11917">Слава, глас 3.<br id="n11918">
Подобен: Боже́ственныя ве́ры:</h4>

<p class="MsoNormal" id="n11919"><span style="color:red" id="n11920">В</span>сю напои́л еси́ вселе́нную,
я́коже вода́ми, / уче́нии твои́ми, благоче́стия собра́нными
догма́ты, / жи́зни бо Исто́чник в тебе́ препочива́ше вои́стинну,
Васи́лие. / Его́же моли́, я́ко дерзнове́ние стяжа́вый,
Богодохнове́нне, / дарова́ти нам ве́лию ми́лость.</p>

<p class="MsoNormal" id="n11921"><span style="color:red" id="n11922">И ныне, глас 4: </span>И́же естество́м
Неви́димый, ны́не ви́дим есть пло́тию: / Сло́во Несозда́нное,
ны́не из Де́вы Чи́стыя ражда́емо, зи́ждется. / Те́мже
и по зако́ну нас ра́ди, челове́ков, / я́коже осмодне́вен,
обре́зуется Младе́нец. / Тому́ у́бо поклони́мся, я́ко
Спа́су на́шему.</p>

<h3 id="n11923">Величание Обрезанию:</h3>

<p class="MsoNormal" id="n11924"><span style="color:red" id="n11925">В</span>елича́ем Тя, / Живода́вче
Христе́, / и почита́ем пречи́стыя пло́ти Твоея́ / зако́нное
обре́зание.</p>

<h4 id="n11926">Величание святителю общее:</h4>

<p class="MsoNormal" id="n11927"><span style="color:red" id="n11928">В</span>елича́ем тя, / святи́телю
о́тче Васи́лие, / и чтим святу́ю па́мять твою́, / ты бо
мо́лиши за нас / Христа́, Бо́га на́шего.</p>

<h4 id="n11929">Или сие:</h4>

<p class="MsoNormal" id="n11930"><span style="color:red" id="n11931">В</span>елича́ем тя, / святи́телю
Христо́в Васи́лие, / благоче́стно Це́рковь Христо́ву сохра́ншаго.</p>

<h3 id="n11932">Псалом избранный.</h3>

<p class="MsoNormal" id="n11933"><span style="font-size:8.0pt;color:red" id="n11934">Лик 1:</span> Услы́шите
сия́ вси язы́цы, внуши́те вси́, живу́щии по вселе́нней.
<span style="font-size:8.0pt;color:red" id="n11935">2:</span> Уста́ моя́ возглаго́лют
прему́дрость, и поуче́ние се́рдца моего́ ра́зум. <span style="font-size:8.0pt;color:red" id="n11936">1:</span> Прииди́те, ча́да, послу́шайте
мене́, стра́ху Госпо́дню научу́ вас. <span style="font-size:8.0pt;color:red" id="n11937">2:</span> Благовести́х пра́вду в це́ркви
вели́цей. <span style="font-size:8.0pt;color:red" id="n11938">1:</span> И́стину Твою́
и спасе́ние Твое́ рех. <span style="font-size:8.0pt;color:red" id="n11939">2:</span>
Пове́м И́мя Твое́ бра́тии мое́й, посреде́ це́ркве
воспою́ Тя. <span style="font-size:8.0pt;color:red" id="n11940">1:</span> Услы́шати
ми глас хвалы́ Твоея́ и пове́дати вся чудеса́ Твоя́. <span style="font-size:8.0pt;color:red" id="n11941">2:</span> Го́споди, возлюби́х благоле́пие
до́му Твоего́, и ме́сто селе́ния сла́вы Твоея́. <span style="font-size:8.0pt;color:red" id="n11942">1:</span> Возненави́дех це́рковь лука́внующих,
и с нечести́выми не ся́ду. <span style="font-size:8.0pt;color:red" id="n11943">2:</span>
Я́ко сохрани́х пути́ Госпо́дни, и нече́ствовах от Бо́га
моего́. <span style="font-size:8.0pt;color:red" id="n11944">1:</span> Уста́ пра́веднаго
поуча́тся прему́дрости, и язы́к его́ возглаго́лет суд.
<span style="font-size:8.0pt;color:red" id="n11945">2:</span> Пра́вда Его́ пребыва́ет
в век ве́ка. <span style="font-size:8.0pt;color:red" id="n11946">1:</span> Свяще́нницы
Твои́ облеку́тся пра́вдою, и преподо́бнии Твои́ возра́дуются.
<span style="font-size:8.0pt;color:red" id="n11947">2:</span> Блаже́ни живу́щии в
дому́ Твое́м, в ве́ки веко́в восхва́лят Тя.</p>

<p class="MsoNormal" id="n11948"><span style="color:red" id="n11949">Сла́ва, и ны́не:</span> Аллилу́иа,<span style="color:red" id="n11950"> трижды.</span></p>

<h3 id="n11951">По полиелеи седален, глас 8.<br id="n11952">
Подобен: Прему́дрости:</h3>

<p class="MsoNormal" id="n11953"><span style="color:red" id="n11954">С</span>и́лою слове́с Боже́ственных
е́реси низложи́л еси́ мра́чныя, / вся шата́ния Евно́миева
погрузи́л еси́, / челове́ком бо Ду́ха Бо́га бы́ти
пропове́дал еси́ / и рук возде́нием враги́ умертви́л еси́.
/ Все прогна́л еси́ Саве́ллиево служе́ние, / вся же мудрова́ния
Несто́риева упраздни́л еси́, / святи́телю Васи́лие. / Моли́ся
Христу́ Бо́гу / прегреше́ний оставле́ние дарова́ти / пра́зднующим
любо́вию святу́ю па́мять твою́.</p>

<p class="MsoNormal" id="n11955"><span style="color:red" id="n11956">Слава: </span>Благода́ть слове́с
твои́х Боже́ственных и догма́т высота́ та́инственная /
Боже́ственнаго нам бысть восхожде́ния ле́ствица: / Ду́ха бо,
о́тче, стяжа́вый трубу́, / то́ю пропове́дал еси́ Боже́ственная
уче́ния. / Те́мже и на ме́сте всели́лся еси́ зла́чне,
/ мзды по́двигов твои́х прие́м, преподо́бне иера́рше Васи́лие.
/ Моли́ся Христу́ Бо́гу / прегреше́ний оставле́ние дарова́ти
/ пра́зднующим любо́вию святу́ю па́мять твою́.</p>

<p class="MsoNormal" id="n11957"><span style="color:red" id="n11958">И ныне: </span>Вся́ческих Влады́ка
и Творе́ц, из пречи́стыя утро́бы Твоея́ плоть прие́мый,
/ Предста́тельницу Тя показа́ челове́ком, Всенепоро́чная. /
Сего́ ра́ди вси к Тебе́ прибега́ем, / очище́ния прегреше́ний
прося́ще, Влады́чице, / и ве́чнующия изба́витися му́ки,
/ и вся́каго озлобле́ния лю́таго мироде́ржца. / Сего́ ра́ди
вопие́м Ти: / Моли́ся Твоему́ Сы́ну и Бо́гу / прегреше́ний
оставле́ние дарова́ти / покланя́ющимся ве́рою всесвято́му
Рождеству́ Твоему́.</p>

<p class="MsoNormal" id="n11959"><span style="color:red" id="n11960">И чтем надгробное слово Григория Богослова,
еже о Велицем Василии, на четыре части.</span></p>

<h3 id="n11961">Степенна, 1-й антифон 4-го гласа:</h3>

<p class="MsoNormal" id="n11962"><span style="color:red" id="n11963">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n11964"><span style="color:red" id="n11965">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n11966"><span style="color:red" id="n11967">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n11968">Прокимен, глас 4:</h3>

<p class="MsoNormal" id="n11969"><span style="color:red" id="n11970">У</span>ста́ моя́ возглаго́лют
прему́дрость, / и поуче́ние се́рдца моего́ ра́зум. <span style="color:red" id="n11971">Стих: </span>Услы́шите сия́, вси язы́цы, / внуши́те,
вси, живу́щии по вселе́нней.</p>

<p class="MsoNormal" id="n11972"><span style="color:red" id="n11973">Другий прокимен:</span> Вся́кое
дыха́ние / да хва́лит Го́спода. <span style="color:red" id="n11974">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n11975">Евангелие от Иоанна, зачало 36.</h3>

<p class="MsoNormal" id="n11976"><span style="color:red" id="n11977">Р</span>ече́ Госпо́дь ко прише́дшым
к Нему́ иуде́ем: Аз есмь дверь: Мно́ю а́ще кто вни́дет,
спасе́тся, и вни́дет, и изы́дет, и па́жить обря́щет. Тать
не прихо́дит, ра́зве да укра́дет, и убие́т, и погуби́т:
аз приидо́х, да живо́т и́мут и ли́шше и́мут. Аз есмь па́стырь
до́брый: па́стырь до́брый ду́шу свою́ полага́ет за
о́вцы. А нае́мник, и́же несть па́стырь, ему́же не суть
о́вцы своя́, ви́дит во́лка гряду́ща и оставля́ет о́вцы,
и бе́гает, и волк расхи́тит их, и распу́дит о́вцы. А нае́мник
бежи́т, я́ко нае́мник есть и неради́т о овца́х. Аз есмь
па́стырь до́брый, и зна́ю Моя́, и зна́ют Мя Моя. Я́коже
зна́ет Мя Оте́ц, и Аз зна́ю Отца́, и ду́шу Мою́ полага́ю
за о́вцы. И и́ны о́вцы и́мам, я́же не суть от двора́
сего́, и ты́я Ми подоба́ет привести́: и глас Мой услы́шат,
и бу́дет еди́но ста́до, и еди́н па́стырь.</p>

<p class="MsoNormal" align="right" style="text-align:right" id="n11978"><span style="font-size:
8.0pt;color:red" id="n11979">Ин 10:9–16</span></p>

<h3 id="n11980">По 50-м псалме.</h3>

<p class="MsoNormal" id="n11981"><span style="color:red" id="n11982">Слава:</span> Моли́твами
святи́теля Васи́лия Вели́кого, / Ми́лостиве, очи́сти /
мно́жества согреше́ний на́ших.</p>

<p class="MsoNormal" id="n11983"><span style="color:red" id="n11984">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n11985"><span style="color:red" id="n11986">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние мое́.</p>

<h4 id="n11987">И стихира самогласна, глас 6:</h4>

<p class="MsoNormal" id="n11988"><span style="color:red" id="n11989">И</span>злия́ся благода́ть
во устна́х твои́х, преподо́бне о́тче, / и был еси́ па́стырь
Христо́вы Це́ркве, / уча́ слове́сныя о́вцы / ве́ровати
в Тро́ицу Единосу́щную / во Еди́ном Божестве́.</p>

<p class="MsoNormal" id="n11990"><span style="color:red" id="n11991">Канон праздника. Творение Стефаново.
Ирмос по дважды, тропари же на 4, глас 2.</span></p>

<h3 id="n11992">Песнь 1.</h3>

<p class="MsoNormal" id="n11993"><span style="color:red" id="n11994">Ирмос:</span> Гряди́те, лю́дие,
/ пои́м песнь Христу́ Бо́гу, / разде́льшему мо́ре и наста́вльшему
лю́ди, / я́же изведе́ из рабо́ты еги́петския, / я́ко
просла́вися.</p>

<p class="MsoNormal" id="n11995"><span style="color:red" id="n11996">О</span>смери́ца дней, нося́щая
о́браз бу́дущаго, / Твое́ю, Христе́, просвеща́ется и освяща́ется
во́льною нището́ю, / в сей бо зако́нно обре́зался еси́
пло́тию.</p>

<p class="MsoNormal" id="n11997"><span style="color:red" id="n11998">О</span>бре́зание прие́млет
осмодне́вное Христо́с Своего́ рождества́, / и сего́ днесь
сень спря́тает, / свет возсиява́я но́выя благода́ти.</p>

<h4 id="n11999">Ин канон святителя Василия, на 8.<br id="n12000">
Творение Иоанна Дамаскина,<br id="n12001">
глас и ирмос тойже.</h4>

<p class="MsoNormal" id="n12002"><span style="color:red" id="n12003">Т</span>воему́ гла́су подоба́ше
приити́, Васи́лие, нача́ти хотя́щим хвалы́ твоя́,
/ но, о́тче, мольбу́ прие́м, благода́ть подава́й незави́стно
нам.</p>

<p class="MsoNormal" id="n12004"><span style="color:red" id="n12005">Д</span>оброде́телей ты жесто́кий
ше́ствовал еси́ путь, / в гла́дкий дости́гл еси́ и несопроти́вный
Небе́сный восхо́д / и всем яви́лся еси́ о́браз, Васи́лие.</p>

<p class="MsoNormal" id="n12006"><span style="color:red" id="n12007">С</span>трастно́е взыгра́ние,
томя́щее плоть, любому́дрия жела́нием наказа́л еси́, /
те́мже в нетле́нных водворя́ешися Ца́рствиих, / о́тче Васи́лие.</p>

<p class="MsoNormal" id="n12008"><span style="color:red" id="n12009">Д</span>уше́вныя стра́сти благопотре́бно,
Васи́лие, / вку́пе же и теле́сныя, духо́вным посе́кл еси́
мече́м, / себе́ же Влады́це же́ртву прине́сл еси́.</p>

<p class="MsoNormal" id="n12010"><span style="color:red" id="n12011">Т</span>ы, быв неизрече́нных таи́нник,
Васи́лие, / Христо́ву Ца́рствию тайнонаучи́л еси́, свяще́нне
о́тче, / я́ве Тро́йческий свет облиста́л еси́ нам.</p>

<p class="MsoNormal" id="n12012"><span style="color:red" id="n12013">Богородичен:</span> Кто изрещи́
Твое́ по досто́инству возмо́жет, е́же па́че сло́ва
зача́тие? Бо́га бо родила́ еси́ пло́тию, Всечи́стая,
/ нам я́вльшася Спа́са и Го́спода.</p>

<p class="MsoNormal" id="n12014"><span style="color:red" id="n12015">Катавасия, первый лик поет ирмос:</span>
Глубины́ откры́л есть дно / и су́шею Своя́ влече́т, / в
ней покры́в проти́вныя, / кре́пкий во бране́х Госпо́дь,
/ я́ко просла́вися.</p>

<p class="MsoNormal" id="n12016"><span style="color:red" id="n12017">Другий лик, ирмос:</span> Ше́ствует
морску́ю волня́щуюся бу́рю, / су́шу а́бие Изра́иль
я́вльшуюся. / Чермны́й же понт триста́ты еги́петския покры́
ку́пно, / водостла́нен гроб, / си́лою кре́пкою десни́цы
Влады́чни.</p>

<h3 id="n12018">Песнь 3.</h3>

<p class="MsoNormal" id="n12019"><span style="color:red" id="n12020">Ирмос:</span> Утверди́ нас в Тебе́,
Го́споди, / Дре́вом умерщвле́й грех, / и страх Твой всади́
/ в сердца́ нас, пою́щих Тя.</p>

<p class="MsoNormal" id="n12021"><span style="color:red" id="n12022">С</span>ло́во вопло́щшееся
Пресу́щественное в преста́тие зако́на обре́зася, / нача́ток
же Боже́ственныя благода́ти и жи́зни нетле́нныя нам подаде́.</p>

<p class="MsoNormal" id="n12023"><span style="color:red" id="n12024">З</span>ако́на исполни́тель,
не я́ко сопроти́вен Бо́гу сый, Христо́с воплоти́выйся показа́ся
/ и сподо́бися во́лею обре́затися осмодне́вен.</p>

<p class="MsoNormal" id="n12025">&nbsp;</p>

<p class="MsoNormal" style="page-break-after:avoid" id="n12026"><span style="color:red" id="n12027">Ин, преподобнаго.</span></p>

<p class="MsoNormal" id="n12028"><span style="color:red" id="n12029">С</span>притече́ Христо́ву
и спросия́ па́мять твоя́, о́тче, Рождеству́, / Его́же
несказа́нное та́инство твои́ми уче́ньми я́ве сотвори́л
еси́.</p>

<p class="MsoNormal" id="n12030"><span style="color:red" id="n12031">С</span>тра́хом Госпо́дним
утвержда́ем, нача́ло бо му́дрости сей есть, / любо́вию лу́чшею
впери́лся еси́ прему́дрости, о Васи́лие.</p>

<p class="MsoNormal" id="n12032"><span style="color:red" id="n12033">Н</span>аказа́ния быв вся́каго
испо́лнен, / не то́кмо до́льнаго и попира́емаго, мно́го
же па́че лу́чшаго, / показа́лся еси́ ми́ру свет, Васи́лие.</p>

<p class="MsoNormal" id="n12034"><span style="color:red" id="n12035">В</span>аси́лие прему́дре,
вшел еси́ дея́нием, / и дея́ние вше́ствие виде́ния Боже́ственнейшаго
показа́л еси́, / и су́щих ра́зуму научи́лся еси́ я́ве.</p>

<p class="MsoNormal" id="n12036"><span style="color:red" id="n12037">Богородичен:</span> Безсе́менно
во чре́ве Бо́га зачала́ еси́ / и ражда́еши несказа́нно
воплоще́нна, / на Него́же зре́ти не сме́ют, Чи́стая, Небе́сных
си́лы, Присноде́во.</p>

<p class="MsoNormal" id="n12038"><span style="color:red" id="n12039">Катавасия, лик первый:</span> Кре́пость
дая́й царе́м на́шим Госпо́дь / и рог пома́занных Свои́х
вознося́й / от Де́вы ражда́ется, гряде́т же ко Креще́нию.
/ Тому́, ве́рнии, возопие́м: / несть свят, я́ко Бог наш.</p>

<p class="MsoNormal" id="n12040"><span style="color:red" id="n12041">Другий:</span> Ели́цы дре́вних
изреши́хомся се́тей / бра́шен львов, сотре́нных члено́вными,
/ ра́дуимся и разшири́м уста́, сло́во плету́ще от слове́с
сладкопе́ния, / и́мже к нам наслажда́ется дарова́ний.</p>

<h3 id="n12042">Кондак праздника, глас 3.<br id="n12043">
Подобен: Де́ва днесь:</h3>

<p class="MsoNormal" id="n12044"><span style="color:red" id="n12045">В</span>сех Госпо́дь обре́зание
терпи́т / и челове́ческая прегреше́ния, я́ко Благ, обре́зует,
/ дае́т спасе́ние днесь ми́ру. / Ра́дуется же в Вы́шних
и Созда́телев иера́рх, / и светоно́сный, Боже́ственный таи́нник
Христо́в Васи́лий.</p>

<h4 id="n12046">Таже седален святаго, глас 8.<br id="n12047">
Подобен: Прему́дрости:</h4>

<p class="MsoNormal" id="n12048"><span style="color:red" id="n12049">П</span>рему́дрости сло́ва
навы́к и писа́ние зако́на отложи́в, / всем пропове́дал
еси́ благода́ти сло́во / и душ скрижа́ли угла́дил еси́
словесы́ твои́ми, / в ни́хже начерта́л еси́ Боже́ственная
уче́ния. / Те́мже и мрак проше́д о́блаком покро́ва телесе́,
/ и просия́л еси́ ду́хом, святи́телю Васи́лие. / Моли́
Христа́ Бо́га / грехо́в оставле́ние пода́ти / чту́щим
любо́вию святу́ю па́мять твою́. <span style="color:red" id="n12050">(2)</span></p>

<h4 id="n12051">Слава, и ныне, праздника, глас 4.<br id="n12052">
Подобен: Яви́лся еси́ днесь:</h4>

<p class="MsoNormal" id="n12053"><span style="color:red" id="n12054">Я́</span>ко Сый бе́здна человеколю́бия,
/ оде́ялся еси́, Влады́ко, в зрак ра́бий / и пло́тию обре́зался
еси́, / да́руя всем челове́ком вели́кую Твою́ ми́лость.</p>

<h3 id="n12055">Песнь 4.</h3>

<p class="MsoNormal" id="n12056"><span style="color:red" id="n12057">Ирмос:</span> Услы́шах, Го́споди,
/ слух Твоего́ смотре́ния, / и просла́вих Тя, / Еди́не Человеколю́бче.</p>

<p class="MsoNormal" id="n12058"><span style="color:red" id="n12059">О</span>бре́зание преста́,
отне́леже Христо́с во́лею обре́зася, / язы́к мно́жество
спаса́я благода́тию.</p>

<p class="MsoNormal" id="n12060"><span style="color:red" id="n12061">Б</span>у́дущаго непреста́нную
осма́го ве́ка жизнь изобража́ет, / в ню́же Влады́ка обре́зася
пло́тию.</p>

<p class="MsoNormal" id="n12062">&nbsp;</p>

<p class="MsoNormal" style="page-break-after:avoid" id="n12063"><span style="color:red" id="n12064">Ин, преподобнаго.</span></p>

<p class="MsoNormal" id="n12065"><span style="color:red" id="n12066">У</span>краша́ется я́коже Рождество́м
Христо́ва неве́ста Це́рковь, / та́ко и па́мятию твое́ю,
всеблаже́нне.</p>

<p class="MsoNormal" id="n12067"><span style="color:red" id="n12068">Н</span>епребори́м яви́лся
еси́, по Бо́зе боря́, Васи́лие, / во всех Того́ повеле́нию
покаря́яся.</p>

<p class="MsoNormal" id="n12069"><span style="color:red" id="n12070">Ц</span>е́ркви подаде́ся от
Бо́га огражде́ние и стена́ тверда́, / Васи́лие всеблаже́нне.</p>

<p class="MsoNormal" id="n12071"><span style="color:red" id="n12072">С</span>опротивобо́жным се́чиво
ты сека́тельное / и огнь, пояда́яй пре́лесть, яви́лся еси́,
о́тче Васи́лие.</p>

<p class="MsoNormal" id="n12073"><span style="color:red" id="n12074">Богородичен:</span> Мо́лим Тя, Чи́стая,
/ я́же Бо́га безсе́менно заче́нши, / при́сно моли́ти
за рабы́ Твоя́.</p>

<p class="MsoNormal" id="n12075"><span style="color:red" id="n12076">Катавасия:</span> Услы́шах, Го́споди,
глас Твой, его́же рекл еси́, / глас вопию́щаго в пусты́ни,
/ я́ко возгреме́л еси́ над вода́ми мно́гими, / Твоему́
свиде́тельствуяй Сы́ну, / весь быв соше́дшаго Ду́ха, возопи́:
/ Ты еси́ Христо́с, Бо́жия му́дрость и си́ла.</p>

<p class="MsoNormal" id="n12077"><span style="color:red" id="n12078">Другий:</span> Огне́м очи́щся
та́йнаго зре́ния, / поя́ проро́к челове́ков новоде́йство,
/ возглаша́ет глас, Ду́хом пле́щущ, / воплоще́ние явля́ющ
Неизрече́нна Сло́ва, / И́мже си́льных держа́вы сотро́шася.</p>

<h3 id="n12079">Песнь 5.</h3>

<p class="MsoNormal" id="n12080"><span style="color:red" id="n12081">Ирмос:</span> Све́та Пода́телю
/ и веко́в Тво́рче, Го́споди, / во све́те Твои́х повеле́ний
наста́ви нас, / ра́зве бо Тебе́, ино́го бо́га не зна́ем.</p>

<p class="MsoNormal" id="n12082"><span style="color:red" id="n12083">Т</span>ы, от Де́вы Ма́тере
несказа́нно проше́д, Го́споди, / и в челове́ческий не не сподо́бился
еси́ оде́ятися о́браз, / я́ко Младе́нец зако́нно зако́н
испо́лнил еси́.</p>

<p class="MsoNormal" id="n12084"><span style="color:red" id="n12085">Н</span>о́щи уподо́бися, я́ко
сень зако́нную лю́бящи Изра́иля, Ро́ждшая, / из Нея́же
облиста́вший Свет ми́ра, Христо́с, яви́ся.</p>

<p class="MsoNormal" id="n12086">&nbsp;</p>

<p class="MsoNormal" style="page-break-after:avoid" id="n12087"><span style="color:red" id="n12088">Ин, преподобнаго.</span></p>

<p class="MsoNormal" id="n12089"><span style="color:red" id="n12090">В</span>о́дит вои́стинну сугу́б
Це́рковь пра́здник днесь обре́зания, / я́ко младе́нца Влады́ки,
я́вльшагося на земли́, / и па́мять раба́, му́дра и треблаже́нна.</p>

<p class="MsoNormal" id="n12091"><span style="color:red" id="n12092">Н</span>епостижи́мый свет почи́в
в тебе́, преподо́бне, / пресве́тлу свещу́ ми́ру тя показа́
Христо́с, / те́мже па́мять твою́ пое́м, Васи́лие.</p>

<p class="MsoNormal" id="n12093"><span style="color:red" id="n12094">В</span>сете́мно напи́санное
в Сина́и бытие́ Моисе́ем, / ты, сказу́я от Боже́ственных
сокро́вищ, / начерта́л еси́ всем, преблаже́нне Васи́лие.</p>

<p class="MsoNormal" id="n12095"><span style="color:red" id="n12096">Н</span>и законополо́жник Моисе́й,
ни пе́рвее зако́на Ио́сиф бысть, / и́же по тебе́ пи́щи
пшеницоме́ритель: / Боже́ственныя бо пло́ти сам раздроби́тель
яви́лся еси́, Васи́лие.</p>

<p class="MsoNormal" id="n12097"><span style="color:red" id="n12098">Богородичен:</span> Тебе́, ро́ждшей
Христа́, всех Соде́теля, зове́м: / ра́дуйся, Чи́стая, ра́дуйся,
Свет возсия́вшая нам, / ра́дуйся, вмести́вшая Бо́га Невмести́маго.</p>

<p class="MsoNormal" id="n12099"><span style="color:red" id="n12100">Катавасия:</span> Иису́с, живота́
Нача́льник, / разреши́ти осужде́ние гряде́т Ада́ма первозда́ннаго,
/ очище́ний же, я́ко Бог, не тре́буя, / па́дшаго очища́ет
во Иорда́не, / в не́мже вражду́ уби́в, / преиму́щ всяк
ум мир да́рует.</p>

<p class="MsoNormal" id="n12101"><span style="color:red" id="n12102">Другий:</span> Врага́ те́мнаго
и оскверне́ннаго я́да очище́нием Ду́ха измове́ни, / к но́вой
приста́хом небла́зненной стези́, / водя́щей в непристу́пную
ра́дость, еди́нем присту́пну, / и́мже Бог примири́ся.</p>

<h3 id="n12103">Песнь 6.</h3>

<p class="MsoNormal" id="n12104"><span style="color:red" id="n12105">Ирмос:</span> Бе́здна мя мно́га
грехо́вная окружа́ет, / и вопию́ Ти, проро́ка подража́яй:
/ от тли мя, Го́споди, возведи́.</p>

<p class="MsoNormal" id="n12106"><span style="color:red" id="n12107">П</span>рия́т коне́ц зако́н,
отне́леже Христо́с, младе́нствовав, / исполни́тель зако́на
Сый, обре́зание восприя́т / и разреши́ зако́нную кля́тву.</p>

<p class="MsoNormal" id="n12108"><span style="color:red" id="n12109">С</span>уббо́тство, обре́зание
же шата́ния евре́йскаго / я́вльшагося Христа́ манове́нием
преста́, / и возсия́ благода́ти весна́.</p>

<p class="MsoNormal" id="n12110">&nbsp;</p>

<p class="MsoNormal" style="page-break-after:avoid" id="n12111"><span style="color:red" id="n12112">Ин, преподобнаго.</span></p>

<p class="MsoNormal" id="n12113"><span style="color:red" id="n12114">Н</span>апита́л еси́ ду́ши,
та́ющия гла́дом, ни́щих оби́льно / и а́лчущих сердца́
вся́каго испо́лнил еси́, Васи́лие, Боже́ственнаго весе́лия.</p>

<p class="MsoNormal" id="n12115"><span style="color:red" id="n12116">Н</span>апита́л еси́ бога́тно
а́лчущия пи́щею Небе́сною: / хлеб бо А́нгельский есть сло́во
твое́, Васи́лие, / и́мже изря́ден пшеницода́вец был еси́.</p>

<p class="MsoNormal" id="n12117"><span style="color:red" id="n12118">С</span>обра́л еси́ пче́льный,
Васи́лие, люботру́дно доброде́тели вся́кия цвет / и, худо́г
быв, в ни́хже ублажа́ешися.</p>

<p class="MsoNormal" id="n12119"><span style="color:red" id="n12120">П</span>отща́лся еси́ ми́ра
отлучи́тися и с Бо́гом пожи́ти, / те́мже нестоя́тельная
и тле́нная, всеблаже́нне Васи́лие, оста́вль, / пребыва́ющая,
я́ко мудр, стяжа́л еси́.</p>

<p class="MsoNormal" id="n12121"><span style="color:red" id="n12122">Богородичен:</span> Спаси́ от бед
рабы́ Твоя́, Богоро́дице, / я́ко вси по Бо́зе к Тебе́
прибега́ем, / я́ко к Неруши́мей Стене́ и Предста́тельству.</p>

<p class="MsoNormal" id="n12123"><span style="color:red" id="n12124">Катавасия:</span> Глас Словесе́,
свети́льник Све́та, / денни́ца Со́лнца, Предте́ча в пусты́ни,
– / пока́йтеся! – всем вопие́т лю́дем, – и предочи́ститеся:
/ се бо предстои́т Христо́с, / от тли мир избавля́яй.</p>

<p class="MsoNormal" id="n12125"><span style="color:red" id="n12126">Другий:</span> Вожделе́ннаго я́вствова
со всеблаже́нным гла́сом Оте́ц, / Его́же из чре́ва отры́гну.
/ Ей, – глаго́лет, – Сей соесте́ствен Сын, / Сый светоза́рен, произни́че
из челове́ча ро́да, / Сло́во же мое́ жи́во, и Челове́к
промышле́нием.</p>

<h3 id="n12127">Кондак, глас 4.<br id="n12128">
Подобен: Яви́лся еси́ днесь:</h3>

<p class="MsoNormal" id="n12129"><span style="color:red" id="n12130">Я</span>ви́лся еси́ основа́ние
непоколеби́мое Це́ркве, / подая́ всем некрадо́мое госпо́дьство
челове́ком, / запечатле́я твои́ми веле́ньми, / небоявле́нне
Васи́лие преподо́бне.</p>

<p class="MsoNormal" id="n12131"><span style="color:red" id="n12132">Икос: </span>Целому́дрия ча́ша,
уста́ прему́дрости / и степе́нь уче́ний, Васи́лий Вели́кий
всем облиста́ет мы́сленно. / Прииди́те у́бо, и ста́нем
в дому́ Бо́жии, те́пле взира́юще, / чудесы́ сего́
крася́щеся, я́коже луче́ю, облиста́вшеся жития́, / чи́стым
ду́хом прохла́ждшеся, / подо́бящеся того́ ве́ре, и теплоте́,
и смире́нию, / и́миже дом яви́ся естества́ Бо́жия. / К
нему́же вопию́ще, пое́м: / небоявле́нне Васи́лие преподо́бне.</p>

<h3 id="n12133">Песнь 7.</h3>

<p class="MsoNormal" id="n12134"><span style="color:red" id="n12135">Ирмос:</span> О́бразу злато́му,
на по́ле Деи́ре служи́му, / три́е Твои́ о́троцы небрего́ша
безбо́жнаго веле́ния, / посреде́ же огня́ вве́ржени, ороша́еми,
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n12136"><span style="color:red" id="n12137">С</span>ве́тло и пресве́тло
Рождество́ Христо́во, / и бу́дущаго обновле́ния подписа́вшее
та́инство днесь, / я́ко зако́нным чи́ном Спас обре́зуется,
/ не я́ко Бог, но я́ко Челове́к и зако́на исполне́ние.</p>

<p class="MsoNormal" id="n12138"><span style="color:red" id="n12139">З</span>ако́н исполня́я, зако́на
Творе́ц, пло́тию днесь во́лею обре́зуется, / обре́зание
содева́я грехо́вныя зимы́ и зва́ти да́руя: / благослове́н
еси́, Бо́же оте́ц на́ших.</p>

<p class="MsoNormal" id="n12140">&nbsp;</p>

<p class="MsoNormal" style="page-break-after:avoid" id="n12141"><span style="color:red" id="n12142">Ин, преподобнаго.</span></p>

<p class="MsoNormal" id="n12143"><span style="color:red" id="n12144">О́</span>браз Отца́ Сын, и
Сы́на Дух есть. / Ты же Ду́ха, о Васи́лие, нескве́рнено зерца́ло,
дом же всея́ Тро́ицы. / Блаже́нна па́мять твоя́, и сла́вящии
ю воспрославля́ются.</p>

<p class="MsoNormal" id="n12145"><span style="color:red" id="n12146">У</span>глуби́в ум во глубины́
Бо́жия непостижи́мыя / и собра́в многоце́нный ты би́сер
ра́зума, / напо́лнил еси́ мир прему́дростию и зва́ти научи́л
еси́: / благослове́н еси́, Бо́же оте́ц на́ших.</p>

<p class="MsoNormal" id="n12147"><span style="color:red" id="n12148">О</span>, еди́но дохнове́ние
ума́ свяще́нных сопру́г, / я́коже еди́на душа́ во
двою́ телесе́х неразде́льно: / в Григо́рии Васи́лий, жела́нием
Боже́ственным совоку́плени, в Васи́лии же Григо́рий, / ны́не
моли́те Христа́ о ста́де ва́шем.</p>

<p class="MsoNormal" id="n12149"><span style="color:red" id="n12150">О</span>те́ц сиро́т, и вдов
защи́тник, и бога́тство ни́щих, / боля́щих утеше́ние и
су́щих в бога́тстве окормле́ние, / ста́рости жезл яви́лся
еси́, и наказа́ние ю́ности, / и мона́шествующих доброде́тели
пра́вило, Васи́лие.</p>

<p class="MsoNormal" id="n12151"><span style="color:red" id="n12152">О</span>чи́стив от вся́каго
ти́ннаго скверне́ния ум, Васи́лие, / сразсмотри́л еси́
духо́вная жела́нным твои́м ду́хом. / Те́мже, воспева́я
Тро́ицу, со дерзнове́нием взыва́л еси́: / благослове́н
еси́, Бо́же оте́ц на́ших.</p>

<p class="MsoNormal" id="n12153"><span style="color:red" id="n12154">Богородичен:</span> Тя купину́ Моисе́й
в горе́ Сина́йстей огнепали́му, Чи́стая, прови́дяше, /
прие́мшую неопа́льно нестерпи́мую зарю́ Неизглаго́ланнаго
Существа́, / соедини́вшагося дебельству́ пло́ти еди́ныя
в Нем святы́х Ипоста́сей.</p>

<p class="MsoNormal" id="n12155"><span style="color:red" id="n12156">Катавасия:</span> Ю́ноши благочести́выя,
пе́щи о́гненней приобщи́вшияся, / шумя́щ дух ро́сный невреди́мы
сохрани́ / и Бо́жия А́нгела снизхожде́ние. / Те́мже, в
пла́мени ороша́еми, благода́рственно воспева́ху: / препе́тый
оте́ц Го́споди и Бо́же, благослове́н еси́.</p>

<p class="MsoNormal" id="n12157"><span style="color:red" id="n12158">Другий:</span> Опали́ струе́ю
зми́евы главы́ пе́щный высо́кий пла́мень, / ю́ноши
нося́щ благочести́выя, / Ути́шивый, неудободержи́мую мглу из
греха́ / всю же омыва́ет росо́ю Ду́ха.</p>

<h3 id="n12159">Песнь 8.</h3>

<p class="MsoNormal" id="n12160"><span style="color:red" id="n12161">Ирмос:</span> Неизрече́нною му́дростию
соста́вльшаго вся́ческая Бо́га Сло́ва / и от не су́щих
во е́же бы́ти приве́дшаго, / благослови́те, дела́, я́ко
Го́спода, / и превозноси́те во вся ве́ки.</p>

<p class="MsoNormal" id="n12162"><span style="color:red" id="n12163">В</span>о осмы́й день обре́зуется
я́ко Младе́нец Влады́ка, / Иису́са же прие́млет именова́ние,
/ я́ко ми́ра есть Спас и Госпо́дь.</p>

<p class="MsoNormal" id="n12164"><span style="color:red" id="n12165">К</span>о Христо́ву Рождеству́
досто́йно осмы́й спряже́ся, / святи́теля всесла́вная па́мять,
/ ю́же почита́юще ве́рою, пое́м Го́спода и превозно́сим
во ве́ки.</p>

<p class="MsoNormal" id="n12166">&nbsp;</p>

<p class="MsoNormal" style="page-break-after:avoid" id="n12167"><span style="color:red" id="n12168">Ин, преподобнаго.</span></p>

<p class="MsoNormal" id="n12169"><span style="color:red" id="n12170">Н</span>есказа́нным Про́мыслом
дарова́вшаго Васи́лия ми́ру, / свет благоче́стия, трубу́
же Богосло́вия, / благослови́те, дела́ Госпо́дня, Го́спода.</p>

<p class="MsoNormal" id="n12171"><span style="color:red" id="n12172">Б</span>о́га́тным де́йством
все́льшася в му́драго Васи́лия / и тем благоче́стно Богосло́вившаго,
/ благослови́те, дела́ Госпо́дня, Го́спода.</p>

<p class="MsoNormal" id="n12173"><span style="color:red" id="n12174">Б</span>оже́ственных твои́х
слове́с наслади́вшиися, Васи́лие, / непреста́нно в твое́й
па́мяти торжеству́юще, вопие́м: / благослови́те, дела́
Госпо́дня, Го́спода.</p>

<p class="MsoNormal" id="n12175"><span style="color:red" id="n12176">Л</span>учи́ слове́с испусти́л
еси́, Васи́лие, ми́ру, / све́том наставля́ющия Еди́но
чествова́ти Тро́йческое Естество́: / благослови́те, дела́
Госпо́дня, Го́спода.</p>

<p class="MsoNormal" id="n12177"><span style="color:red" id="n12178">Богородичен:</span> Из Отца́, проше́дшаго
пре́жде век, и безле́тнаго Бо́га Сло́ва / и в после́дняя
возсия́вша из Де́вы, / благослови́те, дела́ Госпо́дня,
Го́спода.</p>

<p class="MsoNormal" id="n12179"><span style="color:red" id="n12180">Катавасия:</span> Та́йну пресла́вную
вавило́нская показа́ пещь, источи́вшая ро́су, / я́ко струя́ми
имя́ше Невеще́ственный Огнь восприя́ти Иорда́н / и объя́ти
пло́тию креща́ема Зижди́теля, / Его́же благословя́т лю́дие
и превозно́сят во вся ве́ки.</p>

<p class="MsoNormal" id="n12181"><span style="color:red" id="n12182">Другий:</span> Свобо́дна у́бо
тварь познава́ется / и сы́нове Све́та, пре́жде омраче́ннии,
/ еди́н стене́т тьмы предста́тель. / Ны́не да благослови́т
усе́рдно Вино́внаго / пре́жде окая́нное язы́ков всенасле́дие.</p>

<p class="MsoNormal" id="n12183"><span style="color:red" id="n12184">На 9-й песни </span>Честне́йшую:<span style="color:red" id="n12185"> не поем, но поем припевы Обрезания: </span>Велича́й, душе́
моя́, / по закону пло́тию обре́завшагося Го́спода.</p>

<h3 id="n12186">Песнь 9.</h3>

<p class="MsoNormal" id="n12187"><span style="color:red" id="n12188">Ирмос:</span> Я́же пре́жде
со́лнца свети́льника Бо́га возсия́вшато, / пло́тски к нам
прише́дшаго из боку́ Деви́чу, / неизрече́нно воплоти́вшая,
Благослове́нная, Всечи́стая, / Тя, Богоро́дице, велича́ем.</p>

<p class="MsoNormal" id="n12189"><span style="color:red" id="n12190">Таже вторый лик поет тойже припев и ирмос.
Прочия же три припеваем к тропарем.</span></p>

<p class="MsoNormal" id="n12191"><b id="n12192"><span style="color:red" id="n12193">В</span>елича́й, душе́ моя́,
/ во осмы́й день обре́зание Прие́млюща</b> <span style="color:red" id="n12194">(дважды)</span>.</p>

<p class="MsoNormal" id="n12195"><span style="color:red" id="n12196">П</span>реше́д преде́лы Христо́с
челове́ческаго всего́ естества́, / преесте́ственно из Де́вы
ражда́ется, / и, писа́ние зако́нное я́коже повелева́ет,
/ пло́тию обре́зается, / и испо́лнитель зако́на явля́ется.</p>

<p class="MsoNormal" id="n12197"><b id="n12198"><span style="color:red" id="n12199">Д</span>несь Влады́ка
обре́зуется пло́тию я́ко Младе́нец, / исполня́я
зако́н</b> <span style="color:red" id="n12200">(единожды)</span>.</p>

<p class="MsoNormal" id="n12201"><b id="n12202"><span style="color:red" id="n12203">Д</span>несь Влады́ка
пло́тию обре́зася, / Иису́с нарече́ся</b> <span style="color:red" id="n12204">(единожды)</span>.</p>

<p class="MsoNormal" id="n12205"><span style="color:red" id="n12206">П</span>рииди́те, Влады́ки
сла́вная Христо́ва именова́ния во святы́ни торжеству́им,
/ Иису́с бо Боголе́пно нарече́ся днесь. / С си́ми же и па́мять
святи́теля велича́ем.</p>

<p class="MsoNormal" id="n12207"><span style="color:red" id="n12208">Таже святаго припевы к тропарем его:</span></p>

<p class="MsoNormal" id="n12209"><b id="n12210"><span style="color:red" id="n12211">В</span>елича́й, душе́ моя́,
во иера́рсех Васи́лия Вели́каго</b> <span style="color:red" id="n12212">(дважды)</span>.</p>

<p class="MsoNormal" id="n12213"><span style="color:red" id="n12214">П</span>е́рваго па́стыря, я́ко
овча́ ве́рное Христо́во, Васи́лие, / живоно́сным стопа́м
после́довал еси́, / мучи́телю бо твою́ ду́шу, о́тче,
пре́дал еси́, / до́блественне предбе́дствуя о Це́ркви,
всеблаже́нне.</p>

<p class="MsoNormal" id="n12215"><b id="n12216"><span style="color:red" id="n12217">В</span>елича́й, душе́
моя́, / вселе́нныя пресве́тлаго свети́льника</b> <span style="color:red" id="n12218">(дважды)</span>.</p>

<p class="MsoNormal" id="n12219"><span style="color:red" id="n12220">Ц</span>ерко́вное всесвяще́нное
Христо́во ви́дев совокупле́ние, / твои́м укра́шено святи́тельством,
му́дре, / всегуби́тель, я́ко от гро́ма, треснове́н быв,
паде́ся мучи́тель, / су́щия бо в тебе́ Ду́ха зари́
не стерпе́, Васи́лие.</p>

<p class="MsoNormal" id="n12221"><b id="n12222"><span style="color:red" id="n12223">В</span>елича́й, душе́
моя́, / от Кесари́и Васи́лия Вели́каго</b> <span style="color:red" id="n12224">(дважды)</span>.</p>

<p class="MsoNormal" id="n12225"><span style="color:red" id="n12226">А</span>по́столов седа́лища,
ли́ка же страда́лец Христо́вых, / патриа́рхов ски́нии,
и пра́ведных сла́дости, / и ра́дости проро́ков сподо́бился
еси́, Васи́лие: / Богоро́дицы бо служи́тель и Тро́ицы таи́нник
был еси́.</p>

<p class="MsoNormal" id="n12227"><span style="color:red" id="n12228">Сей же вместо Сла́ва: </span><b id="n12229">Велича́й,
душе́ моя́, / украси́вшаго Христо́ву Це́рковь.</b></p>

<p class="MsoNormal" id="n12230"><span style="color:red" id="n12231">Вместо И ны́не: </span><b id="n12232">Велича́й,
душе́ моя́, / Честне́йшую Небе́сных во́инств, /
Де́ву Пречи́стую Богоро́дицу.</b></p>

<p class="MsoNormal" id="n12233"><span style="color:red" id="n12234">П</span>ревы́спренняя вода́ми
покрыва́яй Еди́н Госпо́дь, / востязу́яй мо́ре, бе́здны
же изсуша́яй, из Тебе́, Чи́стая, плоть восприе́мый, / от Вифлее́ма
тщи́тся ко Иорда́ну крести́тися пло́тию.</p>

<p class="MsoNormal" id="n12235"><span style="color:red" id="n12236">Таже оба лика, сошедшеся вкупе, поют
первый припев праздника и ирмос:</span></p>

<p class="MsoNormal" id="n12237"><b id="n12238"><span style="color:red" id="n12239">В</span>елича́й, душе́
моя́, / по закону пло́тию обре́завшагося Го́спода.</b></p>

<p class="MsoNormal" id="n12240"><span style="color:red" id="n12241">Н</span>едоуме́ет всяк язы́к
благохвали́ти по достоя́нию, / изумева́ет же ум и преми́рный
пе́ти Тя, Богоро́дице, / оба́че Блага́я су́щи, ве́ру
приими́, / и́бо любо́вь ве́си Боже́ственную на́шу:
/ Ты бо христиа́н еси́ Предста́тельница, Тя велича́ем.</p>

<p class="MsoNormal" id="n12242"><span style="color:red" id="n12243">Таже припев:</span> <b id="n12244">Велича́й,
душе́ моя́, / Честне́йшую Небе́сных во́инств, / Де́ву
Пречи́стую Богоро́дицу.</b></p>

<p class="MsoNormal" id="n12245"><span style="color:red" id="n12246">И ирмос:</span> О, па́че ума́
Рождества́ Твоего́ чуде́с! / Неве́сто Всечи́стая, / Ма́ти
Благослове́нная, / Е́юже получи́вше всесоверше́нное спасе́ние,
/ досто́йно хва́лим я́ко Благоде́теля, дар нося́ще песнь
благодаре́ния.</p>

<h3 id="n12247">Светилен.<br id="n12248">
Подобен: Ду́хом во святи́лищи:</h3>

<p class="MsoNormal" id="n12249"><span style="color:red" id="n12250">Л</span>юбому́дрия жела́нием
обре́зал еси́, о́тче, души́ твоея́ покрыва́ло, / и
ми́ру показа́лся еси́, я́ко со́лнце, чудесы́, / и
ве́рных озари́л еси́ мы́сли, Богому́дре, / Тро́ицы
таи́нниче, о Васи́лие му́дре, и служи́телю Богоро́дицы.
<span style="color:red" id="n12251">(Дважды).</span></p>

<p class="MsoNormal" id="n12252"><span style="color:red" id="n12253">Слава, и ныне, праздника:</span> Пло́тию
обре́зуется зако́н испо́лнивый, я́ко Младе́нец осмодне́вен,
веко́в Зижди́тель, / и пелена́ми повива́ется, я́ко Челове́к,
и млеко́м пита́ется, / И́же вся безме́рною кре́постию я́ко
Бог содержа́й / и манове́нием возводя́й.</p>

<h3 id="n12254">На хвалитех стихиры, на 6, глас 5.<br id="n12255">
Подобен: Ра́дуйся:</h3>

<p class="MsoNormal" id="n12256"><span style="color:red" id="n12257">Т</span>ерпи́т обре́зание пло́тию
/ из Отца́ кроме́ сече́ния же и тле́ния / неизрече́нно
ро́ждься я́ко Сло́во / и я́ко Бог от Бо́га, в непрело́жней
пребыва́яй Божестве́. / Тем по зако́ну па́че зако́на бы́вый
/ кля́твы зако́нныя избавля́ет вся / и свы́шше благослове́ние
да́рует. / Те́мже, преблаго́е Его́ схожде́ние восхваля́юще,
/ пое́м и благода́рственно прославля́ем, / Того́ моля́ще
душа́м на́шим дарова́ти ве́лию ми́лость. <span style="color:red" id="n12258">(Дважды).</span></p>

<p class="MsoNormal" id="n12259"><span style="color:red" id="n12260">П</span>о благода́ти Сын Бо́жий
быв / возрожде́нием Боже́ственнаго креще́ния, / естество́м и
и́стиною, / и первове́чна Сы́на Бо́жия и Сло́ва, / Единосу́щна
Отцу́ и Собезнача́льна испове́дал еси́, преподо́бне, /
еретико́в же незатворе́нная уста́ / све́тлостию твои́х
слове́с загради́л еси́. / Те́мже и в Ца́рства Вы́шняя
всели́лся еси́, / сца́рствуяй Еди́ному и есте́ственне Ца́рствующему
Христу́, / бога́тно раздаю́щему ми́ру ве́лию ми́лость.</p>

<p class="MsoNormal" id="n12261"><span style="color:red" id="n12262">В</span>нутрь Небе́снаго хра́ма
/ я́ко святи́тель свяще́нен вмести́лся еси́, / дея́нием
и виде́нием / прему́дрости нача́лами, я́ко оде́ждею свято́ю,
обложе́н. / И ны́не в Вы́шнем же́ртвеннице, преподо́бне,
свяще́нствуя, / и Бо́гу предстоя́, и невеще́ственную слу́жбу
соверша́я, / помина́й ми́лостивно, всеблаже́нне Васи́лие,
/ соверша́ющия па́мять свяще́нную твою́ и всече́стную,
/ Христа́ моля́, / подаю́щаго ми́рови ве́лию ми́лость.</p>

<p class="MsoNormal" id="n12263"><span style="color:red" id="n12264">В</span>есь освяще́н Бо́гу
/ и всеобра́зно от де́тства возложе́н, / Му́дрости Пребоже́ственныя
озари́вся заря́ми, / су́щих разуме́ние уясни́л еси́,
/ све́тло сказу́я и му́дре пове́дая, / е́же в су́щих
благочи́ние творя́ / позна́ния Боже́ственнейшаго де́ла.
/ Те́мже тя, Богоглаго́лива и Боже́ственна учи́теля / и светоно́сна
свети́льника церко́внаго, пропове́дуем, / Христа́ моля́ща,
/ подаю́щаго ми́ру ве́лию ми́лость.</p>

<p class="MsoNormal" id="n12265"><span style="color:red" id="n12266">С</span>тра́хом утверди́вся
Бо́жиим, / нача́ло Прему́дрости разуме́л еси́, Васи́лие,
/ страх прему́дростию и жития́ пра́востию превозше́л еси́,
о́тче, / любо́вию же Бо́гу сраствори́вся, / и сво́йственнейший
был еси́. / Те́мже Боже́ственным наказа́вся оправда́нием
и судьба́м, / челове́ков изучи́л еси́ обы́чаи / и украси́л
еси́ ве́рных ра́зумы, / законоположе́ньми духо́вными уясни́в
собо́р. / Христа́ у́бо моли́ / душа́м на́шим дарова́ти
ве́лию ми́лость.</p>

<p class="MsoNormal" id="n12267"><span style="color:red" id="n12268">Слава, глас 6: </span>Излия́ся благода́ть
во устна́х твои́х, преподо́бне о́тче, / и был еси́ па́стырь
Христо́вы Це́ркве, / уча́ слове́сныя о́вцы / ве́ровати
в Тро́ицу Единосу́щную / во Еди́ном Божестве́.</p>

<p class="MsoNormal" id="n12269"><span style="color:red" id="n12270">И ныне, глас 8: </span>Сходя́й Спас
к ро́ду челове́ческому / прия́т пелена́ми пови́тие, / не
возгнуша́ся плотска́го обре́зания, / осмодне́вен по Ма́тери,
Безнача́льный по Отцу́. / Тому́, ве́рнии, возопии́м: /
Ты еси́ Бог наш, поми́луй нас.</p>

<p class="MsoNormal" id="n12271"><span style="color:red" id="n12272">Славословие великое. По трисвятом тропарь
Василия. </span>Сла́ва, и ны́не,<span style="color:red" id="n12273"> праздника. Ектении
и отпуст.</span></p>

<h3 id="n12274">Отпуст</h3>

<p class="MsoNormal" id="n12275"><span style="color:red" id="n12276">И́</span>же во осмы́й день
пло́тию обре́затися изво́ливый на́шего ра́ди спасе́ния
Христо́с, и́стинный Бог наш, моли́твами пречи́стыя Своея́
Ма́тере, святы́х сла́вных и всехва́льных Апо́стол, и́же
во святы́х отца́ на́шего Васи́лия Вели́каго, архиепи́скопа
Кесари́и Каппадоки́йския, его́же па́мять ны́не соверша́ем,
святы́х пра́ведных Богооте́ц Иоаки́ма и А́нны, и всех святы́х,
поми́лует и спасе́т нас, я́ко Благ и Человеколю́бец.</p>

<p class="MsoNormal" id="n12277"><span style="color:red" id="n12278">И знаменуются братия елеем от кандила
святаго, аще изволит настоятель, и поем стихиру самогласну. На 1-м часе тропарь
праздника. </span>Сла́ва,<span style="color:red" id="n12279"> Василия. </span>И ны́не,<span style="color:red" id="n12280"> Богородичен часов. По трисвятом кондак праздника. И прочая. И
совершенный отпуст. На часех кондаки глаголем праздника и святаго, пременяюще.</span></p>

<h2 id="n12281"><a name="_НА_ЛИТУРГИИ_15" id="n12282"></a>НА ЛИТУРГИИ</h2>

<p class="MsoNormal" id="n12283"><span style="color:red" id="n12284">Блаженны: от канона праздника, песнь
3-я на 4, и святаго, песнь 6-я на 4.</span></p>

<h4 id="n12285">По входе тропарь праздника, глас 1:</h4>

<p class="MsoNormal" id="n12286"><span style="color:red" id="n12287">Н</span>а Престо́ле огнезра́чнем
/ в Вы́шних седя́й со Отце́м Безнача́льным и Боже́ственным
Твои́м Ду́хом, / благоволи́л еси́ роди́тися на земли́
/ от Отрокови́цы Неискусому́жныя, Твоея́ Ма́тере, Иису́се,
/ сего́ ра́ди и обре́зан был еси́, я́ко Челове́к осмодне́вный.
/ Сла́ва всеблаго́му Твоему́ сове́ту, / сла́ва смотре́нию
Твоему́, / сла́ва снизхожде́нию Твоему́, Еди́не Человеколю́бче.</p>

<h4 id="n12288">И тропарь святаго, глас тойже:</h4>

<p class="MsoNormal" id="n12289"><span style="color:red" id="n12290">В</span>о всю зе́млю изы́де
веща́ние твое́, / я́ко прие́мшую сло́во твое́, / и́мже
боголе́пно научи́л еси́, / естество́ су́щих уясни́л
еси́, / челове́ческия обы́чаи украси́л еси́, / ца́рское
свяще́ние, о́тче преподо́бне, / моли́ Христа́ Бо́га
/ спасти́ся душа́м на́шим.</p>

<h4 id="n12291">Слава, кондак святаго, глас 4.<br id="n12292">
Подобен: Яви́лся еси́ днесь:</h4>

<p class="MsoNormal" id="n12293"><span style="color:red" id="n12294">Я</span>ви́лся еси́ основа́ние
непоколеби́мое Це́ркве, / подая́ всем некрадо́мое госпо́дьство
челове́ком, / запечатле́я твои́ми веле́ньми, / небоявле́нне
Васи́лие преподо́бне.</p>

<h4 id="n12295">И ныне, кондак праздника, глас 3.<br id="n12296">
Подобен: Де́ва днесь:</h4>

<p class="MsoNormal" id="n12297"><span style="color:red" id="n12298">В</span>сех Госпо́дь обре́зание
терпи́т / и челове́ческая прегреше́ния, я́ко Благ, обре́зует,
/ дае́т спасе́ние днесь ми́ру. / Ра́дуется же в Вы́шних
и Созда́телев иера́рх, / и светоно́сный, Боже́ственный таи́нник
Христо́в Васи́лий.</p>

<h3 id="n12299">Прокимен, глас 6:</h3>

<p class="MsoNormal" id="n12300"><span style="color:red" id="n12301">С</span>паси́, Го́споди, лю́ди
Твоя́ / и благослови́ достоя́ние Твое́.<span style="color:red" id="n12302"> Стих: </span>К Тебе́, Го́споди, воззову́, Бо́же
мой: да не премолчи́ши от мене́.</p>

<p class="MsoNormal" id="n12303"><span style="color:red" id="n12304">И святаго, глас 1: </span>Уста́
моя́ возглаго́лют прему́дрость, и поуче́ние се́рдца моего́
ра́зум.</p>

<h3 id="n12305">Апостол к Колоссаем, зачало 254.</h3>

<p class="MsoNormal" id="n12306"><span style="color:red" id="n12307">Б</span>ра́тие, блюди́теся,
да никто́же вас бу́дет прельща́я филосо́фиею и тще́тною
ле́стию, по преда́нию челове́ческому, по стихи́ам ми́ра,
а не по Христе́. Я́ко в том живе́т вся́ко исполне́ние Божества́
теле́сне. И да бу́дете в Нем испо́лнени, и́же есть глава́
вся́кому нача́лу и вла́сти: о Не́мже и обре́зани бы́сте
обре́занием нерукотворе́нным, в совлече́нии те́ла грехо́внаго
пло́ти, во обре́зании Христо́ве, спогре́бшеся Ему́ креще́нием:
о Не́мже и совоста́сте ве́рою, де́йством Бо́га, воскреси́вшаго
Его́ из ме́ртвых.</p>

<p class="MsoNormal" align="right" style="text-align:right" id="n12308"><span style="font-size:
8.0pt;color:red" id="n12309">Кол 2:8–12</span></p>

<h4 id="n12310">И святаго, ко Евреем, зачало 318.</h4>

<p class="MsoNormal" id="n12311"><span style="color:red" id="n12312">Б</span>ра́тие, тако́в нам
подоба́ше архиере́й, преподо́бен, незло́бив, безскве́рнен,
отлуче́н от гре́шник и вы́шше Небе́с быв. И́же не и́мать
по вся дни ну́жды, я́коже первосвяще́нницы, пре́жде о свои́х
гресе́х же́ртвы приноси́ти, пото́м же о людски́х: сие́
бо сотвори́ еди́ною, Себе́ принес. Зако́н бо челове́ки
поставля́ет первосвяще́нники, иму́щыя не́мощь: сло́во же
кля́твенное, е́же по зако́не, Сы́на во ве́ки соверше́нна.
Глава́ же о глаго́лемых: такова́ и́мамы первосвяще́нника,
и́же се́де одесну́ю Престо́ла Вели́чествия на Небесе́х,
святы́м служи́тель и ски́нии и́стинней, ю́же водрузи́
Госпо́дь, а не челове́к.</p>

<p class="MsoNormal" align="right" style="text-align:right" id="n12313"><span style="font-size:
8.0pt;color:red" id="n12314">Евр 7:26–8:2</span></p>

<h3 id="n12315">Аллилуиа, глас 8.</h3>

<p class="MsoNormal" id="n12316"><span style="color:red" id="n12317">Стих: </span>Пасы́й Изра́иля
вонми́, наставля́яй я́ко овча́ Ио́сифа.<span style="color:red" id="n12318"> Стих: </span>Уста́ пра́веднаго поуча́тся прему́дрости,
и язы́к его́ возглаго́лет суд.</p>

<h3 id="n12319">Евангелие от Луки, зачало 6.</h3>

<p class="MsoNormal" id="n12320"><span style="color:red" id="n12321">В</span>о вре́мя о́но, возврати́шася
па́стырие, сла́вяще и хва́ляще Бо́га о всех, я́же слы́шаша
и ви́деша, я́коже глаго́лано бысть к ним. И егда́ испо́лнишася
осмь дний, да обре́жут Его́, и нареко́ша и́мя Ему́ Иису́с,
нарече́нное А́нгелом пре́жде да́же не зача́тся во чре́ве.
Отроча́ же растя́ше, и крепля́шеся ду́хом, исполня́яся
прему́дрости, и благода́ть Бо́жия бе на Нем. И хожда́ста роди́теля
Его́ на вся́ко ле́то во Иерусали́м в пра́здник па́схи.
И егда́ бысть двоюна́десяте ле́ту, восходя́щым им во Иерусали́м
по обы́чаю пра́здника. И сконча́вшем дни, и возвраща́ющимся
им, оста́ о́трок Иису́с во Иерусали́м. И не разуме́ Ио́сиф
и Ма́ти Его́. Мне́вша же Его́ во дружи́не су́ща, преидо́ста
дне путь, и иска́ста Его́ во сро́дницех, и в зна́емых. И не
обре́тша Его́, возврати́стася во Иерусали́м, взыска́юща
Его́. И бысть, по трие́х днех, обрето́ста Его́ в це́ркви,
седя́ща посреде́ учи́телей, и послу́шающа их, и вопроша́юща
их. Ужаса́хуся же вси послу́шающии Его́ о ра́зуме и о отве́тех
Его́. И ви́девша Его́, диви́стася, и к Нему́ Ма́ти
Его́ рече́: Ча́до, что сотвори́ на́ма та́ко? Се, оте́ц
Твой и Аз боля́ща иска́хома Тебе́. И рече́ к ни́ма: что
я́ко иска́ста Мене́? Не ве́ста ли, я́ко в тех, я́же
Отца́ Моего́, досто́ит бы́ти Ми? И та не разуме́ста глаго́ла,
и́же глаго́ла и́ма. И сни́де с ни́ма, и прии́де в
Назаре́т: и бе повину́яся и́ма. И Ма́ти Его́ соблюда́ше
вся глаго́лы сия́ в се́рдцы Свое́м. И Иису́с преспева́ше
прему́дростию и во́зрастом, и благода́тию у Бо́га и челове́к.</p>

<p class="MsoNormal" align="right" style="text-align:right" id="n12322"><span style="font-size:
8.0pt;color:red" id="n12323">Лк 2:20–21, 40–52</span></p>

<h4 id="n12324">И святаго от Луки, зачало 24.</h4>

<p class="MsoNormal" id="n12325"><span style="color:red" id="n12326">В</span>о вре́мя о́но, ста
Иису́с на ме́сте ра́вне, и наро́д учени́к Его́, и
мно́жество мно́го люде́й от всея́ Иуде́и и Иерусали́ма,
и помо́рия Ти́рска и Сидо́нска, и́же приидо́ша послу́шати
Его́ и исцели́тися от неду́г свои́х, и стра́ждущии от дух
нечи́стых, и исцеля́хуся. И весь наро́д иска́ше прикаса́тися
Ему́, я́ко си́ла от Него́ исхожда́ше, и исцеля́ше
вся. И той возве́д о́чи свои́ на ученики́ своя́, глаго́лаше:
блаже́ни ни́щии ду́хом, я́ко ва́ше есть Ца́рствие
Бо́жие. Блаже́ни, а́лчущии ны́не, я́ко насы́титеся.
Блаже́ни, пла́чущии ны́не, я́ко возсмее́теся. Блаже́ни
бу́дете, егда́ возненави́дят вас челове́цы, и егда́ разлуча́т
вы и поно́сят, и пронесу́т и́мя ва́ше я́ко зло, Сы́на
Челове́ческаго ра́ди. Возра́дуйтеся в той день и взыгра́йте:
се бо мзда ва́ша мно́га на небеси́.</p>

<p class="MsoNormal" align="right" style="text-align:right" id="n12327"><span style="font-size:
8.0pt;color:red" id="n12328">Лк 6:17–23</span></p>

<p class="MsoNormal" id="n12329"><span style="color:red" id="n12330">И прочее. Совершается Божественная Литургия
Великаго Василия.</span></p>

<h3 id="n12331">И поем за Досто́йно:</h3>

<p class="MsoNormal" id="n12332"><span style="color:red" id="n12333">О</span> Тебе́ ра́дуется, Благода́тная
вся́кая тварь, / А́нгельский собор и челове́ческий род, / освяще́нный
хра́ме и раю́ слове́сный, / девственная похвало́, / из Нея́же
Бог воплоти́ся, / и Младе́нец бысть, пре́жде век Сый Бог наш: / ложесна́
бо Твоя́ престо́л сотвори́ / и чре́во Твое́ простра́ннее
Небе́с соде́ла. / О Тебе́ ра́дуется, Благода́тная, вся́кая
тварь, сла́ва Тебе́.</p>

<h3 id="n12334">Причастен:</h3>

<p class="MsoNormal" id="n12335"><span style="color:red" id="n12336">Х</span>вали́те Го́спода с
Небе́с, / хвали́те Его́ в Вы́шних.<span style="color:red" id="n12337"> Другий:
</span>В па́мять ве́чную бу́дет пра́ведник, / от слу́ха
зла не убои́тся. / <span style="color:red" id="n12338">А</span>ллилу́иа, <span style="color:red" id="n12339">трижды.</span></p>

<p class="MsoNormal" id="n12340">&nbsp;</p>

<p class="MsoNormal" id="n12341">&nbsp;</p>

<p class="MsoNormal" id="n12342"><span style="color:red" id="n12343"><a href="#_ОГЛАВЛЕНИЕ" id="n12344"><span style="color:red" id="n12345">В оглавление.</span></a></span></p>

<p class="MsoNormal" id="n12346">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n12347"><br clear="all" style="page-break-before:always" id="n12348">
</span>

<div class="WordSection28" id="n12349">

<p class="MsoNormal" align="right" style="text-align:right" id="n12350"><a name="_Ref139421702" id="n12351"><span style="color:red" id="n12352">Месяца января в 5 день</span></a></p>

<h1 id="n12353"><a name="_ПРЕДПРАЗДНСТВО_ПРОСВЕЩЕНИЯ_И" id="n12354"></a>ПРЕДПРАЗДНСТВО ПРОСВЕЩЕНИЯ<br id="n12355">
И СВЯТЫХ МУЧЕНИК, ФЕОПЕМПТА И ФЕОНЫ,<br id="n12356">
И ПРЕПОДОБНЫЯ СИНКЛИТИКИИ</h1>

<h2 id="n12357"><a name="_НА_ВЕЧЕРНИ_1" id="n12358"></a>НА ВЕЧЕРНИ</h2>

<h3 id="n12359">На Го́споди, воззва́х: стихиры мучеников 3,<br id="n12360">
глас 4. Подобен: Я́ко до́бля:</h3>

<p class="MsoNormal" id="n12361"><span style="color:red" id="n12362">Ф</span>ео́ну и Феопе́мпта
му́дрыя воспои́м: / Христо́вым бо догма́том повину́ющеся,
/ служе́ние вся́ко нечести́вое све́тло упраздни́вше, /
свя́те, и че́стне, и благонаде́жне послужи́ша, / Еди́наго
Бо́га и Го́спода пред лице́м мучи́телей благодерзнове́нно
испове́дающе, / и венча́еми свы́ше.</p>

<p class="MsoNormal" id="n12363"><span style="color:red" id="n12364">Ж</span>ития́, до́лу влеку́щая,
и пи́щи наслажде́ние, / и цвету́щую сла́ву, всехва́льнии,
оста́вивше я́ко привре́менну, / Христу́ прилепи́стеся,
/ Того́ добро́тою кра́сною распала́еми, / и принесо́стеся,
я́ко сладково́ннии шипцы́, / и венце́м нетле́ннаго Ца́рствия
Боголе́пно венча́стеся.</p>

<p class="MsoNormal" id="n12365"><span style="color:red" id="n12366">И́</span>же мир возненави́девше,
/ преми́рни яви́стеся, / в Це́ркви перворо́дных совокупи́стеся
/ и со А́нгелы поете́ песнь нетле́нную, / пред Бо́гом предстоя́ще
вку́пе, / скве́рную и́дольскую лесть отри́нувше, / мучи́телей
безу́мие му́ченически посрами́сте.</p>

<h4 id="n12367">Ины стихиры преподобныя, глас 1.<br id="n12368">
Подобен: Небе́сных чино́в:</h4>

<p class="MsoNormal" id="n12369"><span style="color:red" id="n12370">С</span>ла́вы отце́в вои́стинну
возжела́вши, / сла́ву нетле́нную возлюби́ла еси́, / те́мже
отсту́пльши сла́дких, / те́ло твое́ боле́знем всем отдала́
еси́. / И ны́не боле́зней прие́млеши возме́здие / со Христо́м
ца́рствующи.</p>

<p class="MsoNormal" id="n12371"><span style="color:red" id="n12372">И́</span>же И́ова попусти́в
испроси́вшему, / и тя искуси́ти хотя́, я́ко зла́то, / оста́ви
те́ло твое́ ну́ждею лука́ваго, / те́мже ты, посрами́вши
терпе́нием неду́гов искуси́теля, / побе́ды венце́м венча́лася
еси́.</p>

<p class="MsoNormal" id="n12373"><span style="color:red" id="n12374">Ж</span>ениха́ кра́сную добро́ту
возжела́вши, Христа́, / и уневе́ститися Сему́ ты восхоте́вши
все́ми ви́ды благи́х, / боле́зньми воздержа́ния тебе́
украси́ла еси́, / те́мже ны́не с Ним ца́рствуеши, в черто́зе
Его́.</p>

<p class="MsoNormal" id="n12375"><span style="color:red" id="n12376">Слава, и ныне, глас 6:</span> Гото́вися,
Иорда́не реко́: / се бо прихо́дит Христо́с Бог крести́тися
от Иоа́нна, / да змие́в неви́димый главы́ сокруши́т Божество́м
в вода́х твои́х. / Ра́дуйся, пусты́не Иорда́нская, / го́ры,
игра́йте с весе́лием: / прихо́дит бо Ве́чный Живо́т воззва́ти
Ада́ма. / Глас вопию́щаго, возопи́й, о Иоа́нне Предте́че:
/ угото́вайте пути́ Госпо́дни / и стези́ Его́ пра́вы
соде́лайте.</p>

<h3 id="n12377">На стиховне стихиры, глас 6.<br id="n12378">
Подобен: Тридне́вен:</h3>

<p class="MsoNormal" id="n12379"><span style="color:red" id="n12380">З</span>емля́ и назе́мная,
игра́йте и ра́дуйтеся, / Пото́к сла́дости в реце́ креща́ется,
/ излия́ние изсуша́я зло́бы, / и источа́ет Боже́ственное
оставле́ние.</p>

<p class="MsoNormal" id="n12381"><span style="color:red" id="n12382">Стих:</span> <b id="n12383">Сего́ ра́ди
помяну́х Тя от земли́ Иорда́нски и Ермонии́мски.</b></p>

<p class="MsoNormal" id="n12384"><span style="color:red" id="n12385">С</span>ве́та сый пода́тель
Иису́с, не тре́буя крести́тися, / пло́тию восхо́дит на
Иорда́нския струи́, / просвети́ти су́щия во тьме хотя́.
/ Ве́рою Сего́ усе́рдно сря́щем.</p>

<p class="MsoNormal" id="n12386"><span style="color:red" id="n12387">Стих:</span> <b id="n12388">Ви́деша Тя во́ды,
Бо́же, / ви́деша Тя во́ды, и убоя́шася.</b></p>

<p class="MsoNormal" id="n12389"><span style="color:red" id="n12390">П</span>оне́с раба́ зрак,
/ предгряде́ши крести́тися, Христе́, от раба́ / во Иорда́нских
струя́х, / избавля́я от рабо́ты ве́тхаго греха́, / и освяща́я
и просвеща́я нас.</p>

<p class="MsoNormal" id="n12391"><span style="color:red" id="n12392">Слава, и ныне, глас 6:</span> Да возра́дуется
пусты́ня Иорда́нова, / и да процвете́т я́ко крин, / глас бо
вопию́щаго услы́шан бысть в ней, / угото́вайте путь Госпо́день.
/ Го́ры бо поста́вивый ста́вилом, и удо́лия ме́рилом,
/ вся исполня́яй, я́ко Бог, креща́ется от раба́, / обнищава́ти
нача́т бога́тныя да́ры да́руяй. / Услы́ша Е́ва, в
печа́лех роди́ши ча́да. / Ны́не же услы́ша Де́ва:
ра́дуйся, Обра́дованная, Госпо́дь с Тобо́ю, / име́яй ве́лию
ми́лость.</p>

<h3 id="n12393">Тропарь, глас 4:</h3>

<p class="MsoNormal" id="n12394"><span style="color:red" id="n12395">В</span>озвраща́шеся иногда́
Иорда́н река́ ми́лотию Елиссе́евою, / возне́сшуся Илии́,
/ и разделя́хуся во́ды сю́ду и сю́ду, / и бысть ему́ сух
путь, и́же мо́крый, / во о́браз вои́стинну Креще́ния,
/ и́мже мы теку́щее жития́ прехо́дим ше́ствие: / Христо́с
яви́ся во Иорда́не освяти́ти во́ды.</p>

<h2 id="n12396"><a name="_НА_ПОВЕЧЕРИИ_1" id="n12397"></a>НА ПОВЕЧЕРИИ</h2>

<p class="MsoNormal" id="n12398"><span style="color:red" id="n12399">Канон, [егоже краегранесие: </span>И
днесь же суббо́ту пою́ вели́кую<span style="color:red" id="n12400">]. Ирмос по
дважды: тропари же на 6, и паки тойже ирмос оба лика вкупе. Глас 6.</span></p>

<h3 id="n12401">Песнь 1.</h3>

<p class="MsoNormal" id="n12402"><span style="color:red" id="n12403">Ирмос:</span> Волно́ю морско́ю
/ Покры́вшаго дре́вле гони́теля мучи́теля, / Иорда́нския
струи́ спря́товает и кры́ет, / мое́ ны́не очища́я
челове́ческим очище́нием, / сла́вно бо просла́вися.</p>

<p class="MsoNormal" id="n12404"><span style="color:red" id="n12405">Г</span>о́споди Бо́же мой,
/ светоиме́нное пе́ние и предпра́зднственную песнь Тебе́ пое́м,
/ Боже́ственным явле́нием та́инственно обно́вльшему нас / и
к све́тлости Боже́ственней возводя́щему.</p>

<p class="MsoNormal" id="n12406"><span style="color:red" id="n12407">Г</span>оре́ преве́чна и до́ле
но́во я́вльшася Тя, / преми́рная и земна́я, Спа́се, ужаса́хуся
зря́ще, / и е́же па́че сло́ва Твое́ воспева́ху снизше́ствие.</p>

<p class="MsoNormal" id="n12408"><span style="color:red" id="n12409">Д</span>а Твоея́ сла́вы вся́ческая
испо́лниши, / Тебе́ Сама́го истощи́л еси́ да́же и
до ра́бия о́браза. / Ны́не же дла́ни раба́ подклоня́еши
главу́ ра́бски, / мое́ назда́ние благоутро́бно очища́я.</p>

<h3 id="n12410">Песнь 3.</h3>

<p class="MsoNormal" id="n12411"><span style="color:red" id="n12412">Ирмос:</span> Тебе́, на вода́х
/ Основа́вшаго всю зе́млю неодержи́мо, / тварь, ви́девши пло́тию
кры́емаго в вода́х, / у́жасом мно́гим содержа́шеся: / несть
свят, па́че Тебе́, Го́споди, – взыва́ющи.</p>

<p class="MsoNormal" id="n12413"><span style="color:red" id="n12414">О́</span>бразы пе́рвее проро́ками
показа́л еси́ Твоего́ Богоявле́ния, / ны́не сокрове́нная
де́йствами сказа́л еси́, / явль та́йны челове́ком днесь,
подая́ но́вое возрожде́ние.</p>

<p class="MsoNormal" id="n12415"><span style="color:red" id="n12416">П</span>ростре́ Иорда́н во́ды,
я́ко плещи́, / с тре́петом прия́ти Зижди́теля, теле́сно
креща́емаго и вся освяща́ющаго: / несть свят, па́че Тебе́, Го́споди,
– взыва́ющия.</p>

<p class="MsoNormal" id="n12417"><span style="color:red" id="n12418">В</span>е́лие ко спасе́нию
напу́тие креще́нием подае́т Христо́с / чу́вствующим Его́
Боже́ственное осия́ние, с весе́лием пою́щим: / несть свят, па́че
Тебе́, Го́споди Человеколю́бче.</p>

<h3 id="n12419">Песнь 4.</h3>

<p class="MsoNormal" id="n12420"><span style="color:red" id="n12421">Ирмос:</span> Е́же ко Креще́нию
Твое́ прише́ствие прови́дя, Авваку́м, / ужа́сся, вопия́ше:
/ на мо́ре ко́ни Твоя́, / во́ды мно́ги наве́л еси́,
Спа́се, смуща́ющия.</p>

<p class="MsoNormal" id="n12422"><span style="color:red" id="n12423">Я́</span>вльшуся Тебе́ те́лом,
освяти́ся земля́, / во́ды благослови́шася, Не́бо просвети́ся,
/ род же челове́ков го́рькаго мучи́тельства вра́жия изба́вися.</p>

<p class="MsoNormal" id="n12424"><span style="color:red" id="n12425">Г</span>лаго́лом Боже́ственным
ны́не Предте́ча из пусты́ни гряде́т ко Иорда́ну, глаго́ля:
/ пока́йтеся, прибли́жися бо Небе́сное Ца́рство, / призыва́я
вся к сла́ве Бо́жией.</p>

<p class="MsoNormal" id="n12426"><span style="color:red" id="n12427">П</span>ревраще́й пе́рвее мо́ре
в су́шу, и исто́чники от несеко́маго источи́в, / прегреше́ний
очище́ние ны́не содева́ет во Иорда́нских струя́х огне́м
Ду́ха.</p>

<h3 id="n12428">Песнь 5.</h3>

<p class="MsoNormal" id="n12429"><span style="color:red" id="n12430">Ирмос:</span> Богоявле́ния Твоего́,
Христе́, / к нам ми́лостивно бы́вшаго, / Иса́ия, Свет ви́дев
Невече́рний, / из но́щи у́треневав, взыва́ше: / просвеще́ннии,
прииди́те, омы́йтеся водо́ю Боже́ственною / и Ду́хом я́ве
и ду́шу, и те́ло очи́стите.</p>

<p class="MsoNormal" id="n12431"><span style="color:red" id="n12432">Н</span>овотвори́ши земноро́дныя,
Нов Ада́м быв Соде́тель, / огне́м, и Ду́хом, и водо́ю стра́нное
соверша́я возрожде́ние / и обновле́ние чу́дное, кроме́
сокруше́ния / и горни́л Креще́нием Богоде́тельным новотворя́.</p>

<p class="MsoNormal" id="n12433"><span style="color:red" id="n12434">Д</span>у́хом ду́ши новотвори́ши,
водо́ю же освяща́еши те́ло сложе́ное, / живо́тна назида́я
челове́ка: / сугу́бому бо сро́дная потре́бно, лечбы́ му́дрым
про́мыслом прино́сиши, / я́ко Врач теле́с и душ.</p>

<p class="MsoNormal" id="n12435"><span style="color:red" id="n12436">О</span>т Чи́стыя, проше́д,
рожде́йся из Отца́ пре́жде веко́в, / к су́щему из непло́дныя
прише́л еси́, прося́ я́ко Челове́к Креще́ния, / но
от воды́ та́инственно Ду́хом соде́лал еси́, Спа́се,
многоча́дну Це́рковь, пе́рвее безча́дную.</p>

<h3 id="n12437">Песнь 6.</h3>

<p class="MsoNormal" id="n12438"><span style="color:red" id="n12439">Ирмос:</span> Ят бысть, / но не удержа́н
стра́хом Боже́ственный Крести́тель: / а́ще бо и спря́товается
прибли́житися Огню́ се́но, / но, слыша́в: оста́ви ны́не,
– тече́, повеле́ние исполня́я я́ко раб, / Боже́ственному
же, свы́ше свиде́тельствующему гла́су, / услы́ша Сы́на
Преве́чнаго.</p>

<p class="MsoNormal" id="n12440"><span style="color:red" id="n12441">Н</span>аписа́лся, но не порабо́тился
еси́, ке́саревым повеле́нием повину́яся: а́ще бо и от рабо́ты
утеше́ние нам подая́, / во́льно повину́ешися и да́ньствуеши
дидра́хму, / но зако́ном греха́ пе́рвее про́данныя ны свободи́л
еси́ ны́не / и сыноположе́ния удосто́ил еси́.</p>

<p class="MsoNormal" id="n12442"><span style="color:red" id="n12443">Ц</span>а́рствуеши, но не ми́рски,
естество́м сый Царь, / а́ще бо и по пло́ти от пле́мене Дави́дова
роди́вся, / престо́л ца́рствия, Спа́се, сего́ прия́л
еси́, но сво́йственну и́маши держа́ву Ца́рствуя со Отце́м
пре́жде веко́в, при́сно / и во ве́ки с Ду́хом.</p>

<p class="MsoNormal" id="n12444"><span style="color:red" id="n12445">Ц</span>арь у́бо, ми́ра Нача́льник
и су́щих в вода́х дре́вле пронарече́ся, / но удавля́ется
Твои́м очище́нием / и низлага́ется я́ко езе́рский пе́рвее
легео́н. / Рук же Твои́х, Спа́се, созда́ние, порабоще́нное
от него́, / держа́вною Твое́ю руко́ю свобожде́ния сподо́бил
еси́.</p>

<h3 id="n12446">Песнь 7.</h3>

<p class="MsoNormal" id="n12447"><span style="color:red" id="n12448">Ирмос:</span> Неизрече́нное чу́до:
/ в пещи́ Изба́вивый преподо́бныя о́троки из пла́мене преклоня́ет
верх / и про́сит Креще́ния от раба́, / очища́я вопию́щия:
/ Изба́вителю, Бо́же, благослове́н еси́.</p>

<p class="MsoNormal" id="n12449"><span style="color:red" id="n12450">С</span>ече́тся струя́ пе́рвее
ми́лотию Иорда́нская, прообразу́ющи Креще́ние Твое́, /
и́мже и страсте́й растерза́ется хито́н, / и нетле́ния оде́жда
самотвори́тся вопию́щим Бо́гу: / благослове́н еси́.</p>

<p class="MsoNormal" id="n12451"><span style="color:red" id="n12452">Б</span>о́га́тна струя́,
в себе́ бо прие́мше креща́ема Соде́теля, / показа́ся исто́чник
живо́тныя воды́ на спасе́ние нас, песнопою́щих: / Изба́вителю
Бо́же, благослове́н еси́.</p>

<p class="MsoNormal" id="n12453"><span style="color:red" id="n12454">М</span>е́ртвость Боже́ственную
знамени́тельне образу́юще, / погруже́нием в воде́ трикра́тным
в Креще́нии Христу́ совостае́м, / тридне́вному воста́нию
приобща́ющеся, и вопию́ще Христу́: / благослове́н еси́
во ве́ки.</p>

<p class="MsoNormal" id="n12455"><span style="color:red" id="n12456">Е</span>ди́на благода́ть Отца́,
Сы́на же и Ду́ха соверша́ющая / да́ром жела́ющия ве́рно
Боже́ственнаго Креще́ния, / сыноположе́ния восприе́мшия власть,
е́же вопи́ти: / Бо́же, благослове́н еси́.</p>

<h3 id="n12457">Песнь 8.</h3>

<p class="MsoNormal" id="n12458"><span style="color:red" id="n12459">Ирмос:</span> Ужасни́ся, боя́йся,
Не́бо, / и да подви́жатся основа́ния земли́: / се бо водо́ю
облачи́тся / Опали́вый водо́ю пре́жде пра́веднаго же́ртву
пресла́вно. / Его́же, о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n12460"><span style="color:red" id="n12461">И</span>збавле́ние гряде́т
Христо́с Креще́нием пода́ти всем ве́рным: / сим бо Ада́ма
очища́ет, па́дшаго возвыша́ет, / низло́жшаго мучи́теля
посрамля́ет, Небеса́ отверза́ет, / Ду́ха Боже́ственнаго
низво́дит / и нетле́ния прича́стие да́рует.</p>

<p class="MsoNormal" id="n12462"><span style="color:red" id="n12463">П</span>реста́ лесть вра́жия,
глас бо вопию́щаго в пусты́ни: / путь Госпо́день, – зове́т,
– угото́вайте / и вся стези́ Его́ пра́вы твори́те, – повелева́ет,
/ дебрь бо смиря́ется, естество́ земны́х возвыша́ется, / гора́
и холм же враго́в понижа́ется.</p>

<p class="MsoNormal" id="n12464"><span style="color:red" id="n12465">О</span>, пресла́вных даро́в!
/ О, Боже́ственныя благода́ти и несказа́нныя любве́! / Се бо
водо́ю очища́ет мя, огне́м просвеща́ет мя / и Ду́хом Боже́ственным
соверша́ет мя Соде́тель и Влады́ка, / ны́не во Иорда́не
в мое́ обле́кся естество́, Безгре́шный.</p>

<h3 id="n12466">Песнь 9.</h3>

<p class="MsoNormal" id="n12467"><span style="color:red" id="n12468">Ирмос:</span> Не рыда́йте всу́е,
/ отча́яния тенета́ми удавля́еми, челове́цы, пови́ннии
злых, / но во умиле́нии души́ присту́пим Очища́ющему вся, /
я́ко Еди́ному Чи́стому / и Даю́щему проще́ние Креще́нием.</p>

<p class="MsoNormal" id="n12469"><span style="color:red" id="n12470">В</span>о стра́ннем Твое́м
Рождестве́ пе́рвее из Де́вы преесте́ственно удиви́л еси́,
Сло́ве Бо́жий. / Ны́не же велича́ем, ве́лие та́инство
соверша́я пресла́вно прича́стием честны́м, / купе́ль многоча́дну
Боже́ственным Ду́хом.</p>

<p class="MsoNormal" id="n12471"><span style="color:red" id="n12472">З</span>емля́ освяти́ся Рождество́м
Твои́м святы́м, Сло́ве, / пове́дающим Небесе́м звездо́ю
сла́ву Твою́. / Ны́не же водно́е естество́ благослови́ся,
Тебе́ пло́тию кре́щшуся, / и род земноро́дных к пе́рвому
взы́де па́ки благоро́дию.</p>

<p class="MsoNormal" id="n12473"><span style="color:red" id="n12474">Д</span>а ра́дуется земля́
вся, Не́бо да весели́тся, / мир да игра́ет, ре́ки да пле́щут
руко́ю, / исто́чницы и езе́ра, бе́здны, моря́ да сра́дуются:
/ прихо́дит бо Христо́с Ада́ма очи́стити и спасти́ Боже́ственным
Креще́нием.</p>

<p class="MsoNormal" id="n12475"><span style="color:red" id="n12476">И паки ирмос. И поклон.</span></p>

<h2 id="n12477"><a name="_НА_УТРЕНИ_16" id="n12478"></a>НА УТРЕНИ</h2>

<h3 id="n12479">На Бог Госпо́дь,<br id="n12480">
тропарь предпразднства, трижды, глас 4:</h3>

<p class="MsoNormal" id="n12481"><span style="color:red" id="n12482">В</span>озвраща́шеся иногда́
Иорда́н река́ ми́лотию Елиссе́евою, / возне́сшуся Илии́,
/ и разделя́хуся во́ды сю́ду и сю́ду, / и бысть ему́ сух
путь, и́же мо́крый, / во о́браз вои́стинну Креще́ния,
/ и́мже мы теку́щее жития́ прехо́дим ше́ствие: / Христо́с
яви́ся во Иорда́не освяти́ти во́ды. <span style="color:
red" id="n12483">(3)</span></p>

<h3 id="n12484">По 1-м стихословии седален, глас 1.<br id="n12485">
Подобен: Лик А́нгельский:</h3>

<p class="MsoNormal" id="n12486"><span style="color:red" id="n12487">В</span>есели́ся, реко́ Иорда́не,
/ в тебе́ бо всех Творе́ц прихо́дит во́лею / Креще́ние
прия́ти от раба́, я́ко Благоутро́бен. / Красу́йся, лику́й,
Ада́ме, и Е́во прама́ти: / прии́де избавле́ние всех, Бог
Преблаги́й.</p>

<h4 id="n12488">Слава, и ныне, глас и подобен тойже:</h4>

<p class="MsoNormal" id="n12489"><span style="color:red" id="n12490">П</span>ото́к сла́дости Влады́ка
сый, предгряде́т во струя́х ре́чных крести́тися, / напои́ти
мя хотя́ очище́ния вода́ми. / Его́же зря, Иоа́нн вопия́ше:
/ ка́ко ру́ку мою́ на верх Твой простру́, / Его́же трепе́щут
вся́ческая?</p>

<h3 id="n12491">По 2-м стихословии седален, глас 3.<br id="n12492">
Подобен: Красоте́ де́вства:</h3>

<p class="MsoNormal" id="n12493"><span style="color:red" id="n12494">А</span>да́мову наготу́ одева́я,
Благоутро́бне, во оде́жду сла́вы, / хо́щеши обнажи́тися
пло́тию во Иорда́не реце́. / О, чудесе́ пресла́внаго!
/ Ка́ко Тя поды́мет вода́, Влады́ко Го́споди, / вода́ми
покрыва́ющаго превы́спренняя? – я́коже пи́шет. / Пое́м,
Иису́се Благоде́телю, вси Твое́ явле́ние.</p>

<h4 id="n12495">Слава, и ныне, глас тойже.<br id="n12496">
Подобен: Боже́ственныя ве́ры:</h4>

<p class="MsoNormal" id="n12497"><span style="color:red" id="n12498">В</span>е́лие Со́лнце во Иорда́не
просия́ти гряде́т, / е́же из Де́вы, из о́блака возсия́вшее,
Христо́с Бог наш, / грехо́вный отгоня́ мрак и ми́ра просвеща́я
концы́, / Его́же осия́ния получи́ти благоче́стно помо́лимся,
/ прося́ще прия́ти ве́лию ми́лость.</p>

<p class="MsoNormal" id="n12499">&nbsp;</p>

<p class="MsoNormal" id="n12500"><span style="color:red" id="n12501">Каноны три: предпразднства со ирмосом
на 6: ирмос по дважды: мучеников и преподобныя два канона на 8: писаны в Минеи.
Канон предпразднства, глас 1.</span></p>

<h3 id="n12502">Песнь 1.</h3>

<p class="MsoNormal" id="n12503"><span style="color:red" id="n12504">Ирмос:</span> Го́рькия рабо́ты
изба́влься, Изра́иль / непроходи́мое про́йде, я́ко су́шу,
/ врага́ зря потопля́ема, / песнь я́ко Благоде́телю пое́т
Бо́гу, / чудоде́ющему мы́шцею высо́кою, / я́ко просла́вися.</p>

<p class="MsoNormal" id="n12505"><span style="color:red" id="n12506">Х</span>ристо́с гряде́т ко
Креще́нию, / Христо́с ко Иорда́ну прихо́дит, / Христо́с
на́ша в воде́ погреба́ет ны́не грехи́, я́ко Благ,
/ с весе́лием воспои́м Ему́, я́ко просла́вися.</p>

<p class="MsoNormal" id="n12507"><span style="color:red" id="n12508">Д</span>а кропя́т, веселя́щеся,
о́блацы весе́лие ве́чное: / Христо́с Иису́с предгряде́т
вода́ми Иорда́нскими пото́ки грехо́вныя потопи́ти, / просвеще́ние
всем да́руя.</p>

<p class="MsoNormal" id="n12509"><span style="color:red" id="n12510">С</span>е Свет явля́ется, / се Очище́ние
показу́ется, / се Спас предстои́т просия́ти су́щим во тьме Боже́ственныя
зари́. / Сего́ помышле́ньми чи́стыми ра́достно поды́мем.</p>

<h4 id="n12511">Ин канон мучеников, глас 7.<br id="n12512">
Песнь 1</h4>

<p class="MsoNormal" id="n12513"><span style="color:red" id="n12514">Ирмос:</span> Пои́м Го́сподеви,
/ погрузи́вшему всю си́лу фарао́нову в мо́ри, / побе́дную
песнь, / я́ко просла́вися.</p>

<p class="MsoNormal" id="n12515"><span style="color:red" id="n12516">Г</span>ряди́те, ве́рнии, согла́сно
пра́зднуим препросла́вленную па́мять страда́льцев, / в пе́снех
духо́вных славосло́вяще Христа́.</p>

<p class="MsoNormal" id="n12517"><span style="color:red" id="n12518">С</span>трастоте́рпцы Христо́вы
и ве́ры тве́рдии побо́рницы, / на нече́стие ополчи́вшеся
кре́пко, враги́ победи́ша.</p>

<p class="MsoNormal" id="n12519"><span style="color:red" id="n12520">Н</span>ечести́вый гони́тель
и ве́ры Христо́вы чуждь, / на страстоте́рпцы разгне́вався, злочести́вый
ве́рою упражня́ется.</p>

<p class="MsoNormal" id="n12521"><span style="color:red" id="n12522">Богородичен:</span> Па́ству, ю́же
стяжа́ла еси́, Богороди́тельнице, / сию́ спаса́й от вся́кия
ну́жды, моля́щи Спа́са и Бо́га на́шего.</p>

<h4 id="n12523">Ин канон преподобныя, глас 2.</h4>

<p class="MsoNormal" id="n12524"><span style="color:red" id="n12525">Ирмос:</span> Гряди́те, лю́дие,
/ пои́м песнь Христу́ Бо́гу, / разде́льшему мо́ре и наста́вльшему
лю́ди, я́же изведе́ из рабо́ты еги́петския, / я́ко
просла́вися.</p>

<p class="MsoNormal" id="n12526"><span style="color:red" id="n12527">В</span>енча́ти твою́ пе́сньми
па́мять прихожду́, / тебе́ наде́явся, несмы́сленный и весь
нечи́стый, / но даждь ми сло́во му́дрости и ра́зума твои́ми
мольба́ми.</p>

<p class="MsoNormal" id="n12528"><span style="color:red" id="n12529">В</span>есь ум к Боже́ственней высоте́
взе́мши / и благи́х бе́здну и наслажде́ний позна́вши бла́гость,
/ вся претерпе́ла еси́, приклю́чшаяся тебе́.</p>

<p class="MsoNormal" id="n12530"><span style="color:red" id="n12531">У</span>м к Бо́гу впери́вши
Вы́шнему, / те́ло твое́, влеку́щее к до́льним, воздержа́нием
и боле́зньми облегчи́ла еси́, / жела́ющи вели́кия сла́вы.</p>

<p class="MsoNormal" id="n12532"><span style="color:red" id="n12533">Богородичен:</span> Пребы́в, е́же
бе, и воплоти́вся из утро́бы Твоея́, / е́же бе́хом дарова́
нам пе́рвое, от пе́рсти бы́вшим, / изба́вив прегреше́ний,
Богороди́тельнице.</p>

<h3 id="n12534">Песнь 3.</h3>

<p class="MsoNormal" id="n12535"><span style="color:red" id="n12536">Ирмос:</span> Не му́дростию и бога́тством
да хва́лится сме́ртный свои́м, / но ве́рою Госпо́днею,
/ правосла́вно взыва́я Христу́ Бо́гу / и поя́ при́сно:
/ на ка́мени Твои́х за́поведей утверди́ мя, Влады́ко.</p>

<p class="MsoNormal" id="n12537"><span style="color:red" id="n12538">П</span>ре́жде веко́в седя́й
со Отце́м и Ду́хом, / ны́не в после́дняя из Де́вы вопло́щся,
я́коже весть, / Христо́с гряде́т ко Креще́нию, / безсме́ртие
Боже́ственною ба́нею всем подая́.</p>

<p class="MsoNormal" id="n12539"><span style="color:red" id="n12540">В</span>одо́ю погребсти́ на́ша
грехи́ хотя́ во Иорда́нских струя́х / за милосе́рдие ми́лости,
Христо́с Бог предгряде́т / и назида́ет истле́вшия ны Креще́нием.</p>

<p class="MsoNormal" id="n12541"><span style="color:red" id="n12542">О</span>бнаже́ние сту́дное
покрыва́я Ада́ма пра́отца, / обнажа́ешися во́льно и струя́ми
Иорда́нскими Тебе́ Сама́го покрыва́еши, / вода́ми превы́спренняя
покрыва́я, Христе́, Еди́не Многоми́лостиве.</p>

<p class="MsoNormal" id="n12543">&nbsp;</p>

<p class="MsoNormal" id="n12544"><span style="color:red" id="n12545">Ин. Ирмос:</span> Утверди́ся се́рдце
мое́ в Го́споде, / вознесе́ся рог мой в Бо́зе мое́м, /
разшири́шася на враги́ моя́ уста́ моя́, / возвесели́хся
о спасе́нии Твое́м.</p>

<p class="MsoNormal" id="n12546"><span style="color:red" id="n12547">Б</span>лагоче́стия и ве́ры
предста́тели, Боже́ственныя страда́льцы восхва́лим, / Феопе́мпта
и Фео́ну пресла́внаго.</p>

<p class="MsoNormal" id="n12548"><span style="color:red" id="n12549">П</span>ра́вило, и о́браз,
и начерта́ние я́вльшеся, Христо́вы великому́ченицы, / святы́х
бы́ша путевожди́ ко страда́нию.</p>

<p class="MsoNormal" id="n12550"><span style="color:red" id="n12551">Р</span>евну́юще сих доброде́тельному
жи́тельству, му́ченицы, / ку́пно на суди́щи предстоя́ще,
взыва́ху: / христиа́не есмы́ вси.</p>

<p class="MsoNormal" id="n12552"><span style="color:red" id="n12553">Богородичен:</span> Роди́лся еси́
из Де́вы несказа́нно, / яви́лся еси́, я́коже благоволи́л
еси́, Человеколю́бче, / и мир обнови́л еси́, Го́споди.</p>

<p class="MsoNormal" id="n12554">&nbsp;</p>

<p class="MsoNormal" id="n12555"><span style="color:red" id="n12556">Ин. Ирмос:</span> Утверди́ нас в
Тебе́:</p>

<p class="MsoNormal" id="n12557"><span style="color:red" id="n12558">Н</span>е пощаде́ла еси́ пло́ти
мно́гими я́звами, / ниже́ весьма́ неоде́ржно друча́емыя,
к боле́знем воздержа́ния, / искуси́тель в ни́хже отрева́шеся.</p>

<p class="MsoNormal" id="n12559"><span style="color:red" id="n12560">Ш</span>е́ствие те́сное жи́зни
хода́тайственно нетле́нныя и Боже́ственныя ты изво́лила еси́,
/ широ́кое оплева́вши, / его́же ничто́же го́рше вои́стинну
ум иму́щему.</p>

<p class="MsoNormal" id="n12561"><span style="color:red" id="n12562">Г</span>оря́щу ю́ностному цве́ту
отбеже́ тесното́ю и боле́зньми воздержа́ния / и пале́ние
оче́с твои́х сле́зными тече́нии угаси́л еси́.</p>

<p class="MsoNormal" id="n12563"><span style="color:red" id="n12564">Богородичен:</span> Сло́во, вопло́щшеся
из Тебе́, Всечи́стая, / пло́ти скве́рну хотя́ омы́ти
о́бразом очище́ния, / тече́ние водно́е диви́тся.</p>

<p class="MsoNormal" id="n12565"><span style="color:red" id="n12566">Катавасия:</span> Утверди́ нас в
Тебе́, Го́споди, / Дре́вом умерщвле́й грех, / и страх Твой всади́
/ в сердца́ нас, пою́щих Тя.</p>

<h3 id="n12567">Кондак предпразднства, глас 2.<br id="n12568">
Подобен: Вы́шних ища́:</h3>

<p class="MsoNormal" id="n12569"><span style="color:red" id="n12570">В</span>сех, Христе́, Благоутро́бне,
отъе́мляй прегреше́ний мно́жество / ми́лости ра́ди безме́рныя,
/ Иорда́нскими вода́ми крести́тися гряде́ши, я́ко Челове́к,
/ оде́ждею мя одева́я, / сла́вы дре́вния обнаже́нна лю́те.</p>

<h4 id="n12571">Таже седален мученика, глас 1.<br id="n12572">
Подобен: Гроб Твой:</h4>

<p class="MsoNormal" id="n12573"><span style="color:red" id="n12574">Ф</span>еопе́мпт, яви́вся святи́тель
су́щих до́ле, / с Фео́ною ку́пно тве́рдым и сострада́льцем,
/ мучи́телем противле́ния не терпя́щим, ураня́ется: / Тя, –
ра́дуяся, вопия́, – чту Еди́наго, / погре́бшаго во Иорда́нских
струя́х земны́х прегреше́ния.</p>

<h4 id="n12575">Ин седален преподобныя, глас 5.<br id="n12576">
Подобен: Собезнача́льное:</h4>

<p class="MsoNormal" id="n12577"><span style="color:red" id="n12578">П</span>о́стных превзошла́
еси́ ты терпе́ния боле́знь, / на Небесе́х наслажда́ешися
бо́льшия оби́тели / и лу́чшия зари́ испо́лнилася еси́,
/ зане́ му́жески жесто́кий ше́ствовала еси́ путь, победи́вши
настоя́щая, / и А́нгелом уподо́билася еси́, / и ны́не сла́вы
причаща́ешися тех.</p>

<h4 id="n12579">Слава, и ныне, предпразднства, глас 1.<br id="n12580">
Подобен: Гроб Твой:</h4>

<p class="MsoNormal" id="n12581"><span style="color:red" id="n12582">В</span>ели́кий Дождь к ре́чным
струя́м предгряде́т, / пло́тию крести́тися восхоте́в.
/ К Нему́же Боже́ственный Предте́ча, ужаса́яся, глаго́лаше:
/ ка́ко крещу́ Тя, скве́рны не иму́ща весьма́? / Ка́ко
простру́ мою́ десни́цу на главу́, ея́же трепе́щут
вся́ческая?</p>

<h3 id="n12583">Песнь 4.</h3>

<p class="MsoNormal" id="n12584"><span style="color:red" id="n12585">Ирмос:</span> Слы́ша дре́вле
Авваку́м, Христе́, чу́дный Твой слух / и стра́хом взыва́ше:
/ от ю́га Бог прии́дет и Святы́й от горы́ приосене́нныя
ча́щи / спасти́ пома́занныя. / Сла́ва си́ле Твое́й,
Го́споди.</p>

<p class="MsoNormal" id="n12586"><span style="color:red" id="n12587">В</span>о́ду почерпи́те Жи́зни,
/ се ны́не прии́де ми́ра Река́ и́стинно / изсуши́ти
му́тныя неве́рия во́ды и просвеще́ние источи́ти пою́щим
Ему́: / сла́ва си́ле Твое́й, Го́споди.</p>

<p class="MsoNormal" id="n12588"><span style="color:red" id="n12589">В</span>есели́ся, пусты́ня,
я́же пре́жде жа́ждущая, / естество́ все челове́ческое:
/ ны́не яви́ся Пото́к сла́дости, Иорда́нскими вода́ми
реша́я зной греха́. / Ему́же пое́м ве́рно: / сла́ва
си́ле Твое́й, Го́споди.</p>

<p class="MsoNormal" id="n12590"><span style="color:red" id="n12591">В</span>опию́щаго глас проро́чески
пусты́м возшуме́ помышле́нием: / угото́вайте пути́ пра́выя
Христу́ гряду́щему, глаго́лющ, / я́ко да Креще́нием очи́стит
обветша́вшия ны, / разреша́я пе́рвое осужде́ние.</p>

<p class="MsoNormal" id="n12592">&nbsp;</p>

<p class="MsoNormal" id="n12593"><span style="color:red" id="n12594">Ин. Ирмос:</span> Услы́шах слух
Твой и убоя́хся, / разуме́х дела́ Твоя́ / и ужасо́хся,
Го́споди.</p>

<p class="MsoNormal" id="n12595"><span style="color:red" id="n12596">В</span>сю напои́ша вселе́нную
словесы́ Боже́ственными / Христо́вы великому́ченицы / и лесть
упраздни́ша.</p>

<p class="MsoNormal" id="n12597"><span style="color:red" id="n12598">Б</span>о́га́тство некрадо́мо
обрето́ша вои́стинну страстоте́рпцы, / бога́тство, сла́ву
и све́тлость земны́х оплева́ша.</p>

<p class="MsoNormal" id="n12599"><span style="color:red" id="n12600">В</span>ооружи́вшеся страстоте́рпцы
Христо́вым ору́жием, / мучи́телево суровство́ все в сем низложи́ша.</p>

<p class="MsoNormal" id="n12601"><span style="color:red" id="n12602">Богородичен:</span> Ма́ти Чи́стая,
/ Благослове́нная Свята́я Де́во, / пою́щия Тя спаса́й от
вся́каго обстоя́ния.</p>

<p class="MsoNormal" id="n12603">&nbsp;</p>

<p class="MsoNormal" id="n12604"><span style="color:red" id="n12605">Ин. Ирмос:</span> Прише́л еси́
от Де́вы, / не хода́тай, ни А́нгел, но Сам, Го́споди, вопло́щся,
/ и спасл еси́ всего́ мя, челове́ка. / Тем зову́ Ти: сла́ва
си́ле Твое́й, Го́споди.</p>

<p class="MsoNormal" id="n12606"><span style="color:red" id="n12607">Т</span>ы, телесе́ преизря́дствующи
добро́тами, / была́ еси́ мно́гим отречена́, не полу́чшим
раче́ния. / Те́мже, изнури́вши себе́, причасти́лася еси́
Боже́ственный красоты́.</p>

<p class="MsoNormal" id="n12608"><span style="color:red" id="n12609">П</span>ретерпе́ла еси́, я́ко
И́ов, теле́сное озлобле́ние, / не изрекла́ еси́ сло́ва,
кончи́ну привлача́щаго, / ле́том и естество́м же преше́дши,
Боже́ственное прия́ла еси́ жили́ще.</p>

<p class="MsoNormal" id="n12610"><span style="color:red" id="n12611">У</span>едини́ся от сро́дников,
и роди́телей, и стяжа́ния, / Христа́ еди́наго и́шущи некрадо́мо
бога́тство и неиждива́емое, / с Ни́мже Вы́шния сла́вы яви́лася
еси́ прича́стница.</p>

<p class="MsoNormal" id="n12612"><span style="color:red" id="n12613">Богородичен:</span> Рождество́ Твое́
Ада́ма от тли изба́ви, кроме́ тле́ния человекоде́льнаго,
/ и́бо па́че челове́ка бысть зача́тие. / Те́мже тле́ния
и зол мя, Отрокови́це, изба́ви.</p>

<h3 id="n12614">Песнь 5.</h3>

<p class="MsoNormal" id="n12615"><span style="color:red" id="n12616">Ирмос:</span> Свет Твой незаходи́мый
возсия́й, Христе́, / в сердца́ ве́рно пою́щих Тя, / мир
подава́яй нам па́че ума́. / Тем от но́щи неве́дения ко
дню све́том Твои́м теку́ще, / славосло́вим Тя, Человеколю́бче.</p>

<p class="MsoNormal" id="n12617"><span style="color:red" id="n12618">М</span>и́ра, Христе́, сый
Царь, / вражды́ средосте́ние разори́л еси́, / пло́ти подо́бием
яви́вся су́щим на земли́. / Те́мже прише́ствие Твое́
ви́дев, Иоа́нн дивля́шеся со стра́хом, / рукоположи́ти
Тя повелева́емь.</p>

<p class="MsoNormal" id="n12619"><span style="color:red" id="n12620">З</span>мие́в главы́ сокруши́ти
Христо́с спеша́, / ны́не гряде́т вода́ми и трепе́щущему
вопие́т Крести́телю: / простри́ твою́ ру́ку, и прикосни́ся
верху́ Моему́, / и у́жас отряси́, соверша́я повеле́нное.</p>

<p class="MsoNormal" id="n12621"><span style="color:red" id="n12622">С</span>каза́ше проро́к благода́ть
иногда́ Креще́ния Боже́ственным Ду́хом, / порази́в Иорда́нския
струи́ ми́лотию, я́же раздели́шася, / нам путетворя́щия
возрожде́ние Боже́ственное в них я́вльшагося Христа́.</p>

<p class="MsoNormal" id="n12623">&nbsp;</p>

<p class="MsoNormal" id="n12624"><span style="color:red" id="n12625">Ин. Ирмос:</span> У́тренююще, Сло́ве,
в сла́ву Твою́ и хвалу́, / восхваля́ем непреста́нно о́браз
Креста́ Твоего́, / Его́же дал еси́ нам ору́жие в по́мощь.</p>

<p class="MsoNormal" id="n12626"><span style="color:red" id="n12627">М</span>у́дрии страда́льцы,
ве́ры ору́жницы, / му́ки до́блественне враго́в пребеззако́нных
победи́вше, ку́пно венцы́ прия́ша.</p>

<p class="MsoNormal" id="n12628"><span style="color:red" id="n12629">Н</span>и ласка́ние, ни лесть,
/ ни сла́ва земны́х возмо́же отсещи́ ве́ры ва́шея
тече́ние, страда́льцы, / те́мже и ра́дуетеся.</p>

<p class="MsoNormal" id="n12630"><span style="color:red" id="n12631">П</span>редстоя́ще престо́лу
сла́вы Госпо́дни, / со А́нгелы непреста́нно моли́теся
/ да́ти прегреше́ний очище́ние ве́рою пою́щим вас.</p>

<p class="MsoNormal" id="n12632"><span style="color:red" id="n12633">Богородичен:</span> Всесвята́я Де́во
Обра́дованная, / ро́ждшая в ле́те Сло́во па́че сло́ва,
/ моли́ Его́ спасти́ ду́ши на́ша.</p>

<p class="MsoNormal" id="n12634">&nbsp;</p>

<p class="MsoNormal" id="n12635"><span style="color:red" id="n12636">Ин. Ирмос:</span> Све́та Пода́телю
/ и веко́в Тво́рче, Го́споди, / во све́те Твои́х повеле́ний
наста́ви нас: / ра́зве бо Тебе́, ино́го бо́га не зна́ем.</p>

<p class="MsoNormal" id="n12637"><span style="color:red" id="n12638">Х</span>рам была́ еси́ обита́ющаго
в чи́стых ду́сех Сло́ва, му́драя, / осия́ла бо еси́
ты воздержа́ния мно́гими боле́зньми души́ твоея́ добро́ту,
пресла́вная.</p>

<p class="MsoNormal" id="n12639"><span style="color:red" id="n12640">П</span>лоть умертви́ла еси́,
обагре́нную есте́ственною благода́тию боле́зньми мно́гими,
/ уясня́ющи па́че све́том доброде́телей душе́вный о́браз,
/ све́тло сия́ющий.</p>

<p class="MsoNormal" id="n12641"><span style="color:red" id="n12642">В</span>ещь телесе́ души́ твоея́
ко Христу́ жела́нием распали́вши, / ты ны́не с невеще́ственными
невеще́ственно вои́стинну А́нгелы сра́дуешися, / Бо́га
смотря́ющи.</p>

<p class="MsoNormal" id="n12643"><span style="color:red" id="n12644">Богородичен:</span> Главы́ сокруши́
Глава́ благочести́вых, Всечи́стая, / струя́ми ны́не гнездя́щихся
змие́в, / Рожде́йся из Твоея́ утро́бы без се́мене вои́стинну.</p>

<h3 id="n12645">Песнь 6.</h3>

<p class="MsoNormal" id="n12646"><span style="color:red" id="n12647">Ирмос:</span> Весь от страсте́й
безме́рных содержу́ся / и ки́том зол снизпадо́х, / но возведи́
из истле́ния мя, Бо́же, / я́коже пре́жде Ио́ну, / и ве́рою
безстра́стие ми да́руй, / я́ко да во гла́се хвале́ния и
спасе́ния ду́хом пожру́ Ти.</p>

<p class="MsoNormal" id="n12648"><span style="color:red" id="n12649">М</span>илосе́рдие щедро́т
Христо́с показу́я, / в ра́бии зра́це Непреме́нный прихо́дит
к рабу́, прося́ Креще́ния, / от рабо́ты восхища́я челове́чество,
/ Его́же уди́влься прише́ствию, ужаса́ется и стра́хом одержи́м
быва́ет.</p>

<p class="MsoNormal" id="n12650"><span style="color:red" id="n12651">К</span>а́ко Тя ре́чныя струи́
прии́мут, нестерпи́маго Огня́, ны́не иду́ща? / Ка́ко
обнаже́ние Небе́снии ви́дят А́нгели? / Ка́ко ру́ку
Иоа́нн простре́т на Тя, / Сло́ве Бо́жий Пребезнача́льне,
/ того́ от земли́ созда́вшаго?</p>

<p class="MsoNormal" id="n12652"><span style="color:red" id="n12653">М</span>о́ре разделя́ется,
бежа́ще, показа́ но́вым лю́дем Боже́ственное прехожде́ние,
/ е́же соде́ла в реце́, пло́тию прише́д, / И́же из
ка́мене пресла́вно источи́в во́ду. / Сего́ я́ко Бо́га
просла́вим, на́ше сокруше́ние назда́вшаго.</p>

<p class="MsoNormal" id="n12654">&nbsp;</p>

<p class="MsoNormal" id="n12655"><span style="color:red" id="n12656">Ин. Ирмос:</span> Ио́на из чре́ва
а́дова вопия́ше: / возведи́ от тли живо́т мой. / Мы же Тебе́
вопие́м: / Всеси́льне Спа́се, поми́луй нас.</p>

<p class="MsoNormal" id="n12657"><span style="color:red" id="n12658">У</span>праздни́ша и́дольскую
лесть му́ченицы, на суди́щи стра́ждуще, / и нече́стие все потреби́ша
от земли́ страда́нием свои́м.</p>

<p class="MsoNormal" id="n12659"><span style="color:red" id="n12660">П</span>редпоста́ви враг и гони́тель
ве́ры своя́ служи́тели / мечми́, я́коже а́гнцы, убива́ти
вас го́рько, му́ченицы сла́внии.</p>

<p class="MsoNormal" id="n12661"><span style="color:red" id="n12662">Я́</span>коже ви́де лик святы́х
мучи́тели, вооруже́нныя мечми́, му́жески вопия́ше: / во́ини
Христо́вы есмы́, о мучи́телю!</p>

<p class="MsoNormal" id="n12663"><span style="color:red" id="n12664">Богородичен:</span> Его́же родила́
еси́, Богоро́дице, несказа́нно, Бо́га на́шего, / моля́щи
не преста́й изба́вити от бед пою́щия Тя, Чи́стая Присноде́во.</p>

<p class="MsoNormal" id="n12665">&nbsp;</p>

<p class="MsoNormal" id="n12666"><span style="color:red" id="n12667">Ин. Ирмос:</span> В бе́здне грехо́вней
валя́яся:</p>

<p class="MsoNormal" id="n12668"><span style="color:red" id="n12669">П</span>росвети́вшися заре́ю
духо́вною, / вся́кое наслажде́ние отри́нула еси́ плотско́е,
я́ко но́щно, / до́брых бо уязви́лася еси́ жела́нием.</p>

<p class="MsoNormal" id="n12670"><span style="color:red" id="n12671">О</span>блиста́ твоя́ светоно́сная
днесь па́мять, / издале́ча просвеща́ющи душ омраче́ние, / мона́хов
подвиза́ющихся удобре́ние.</p>

<p class="MsoNormal" id="n12672"><span style="color:red" id="n12673">Ч</span>истоту́ де́вства соблюла́
еси́, почита́ющи черто́г нетле́нный: / Христа́ бо жела́нием
разжегла́ся еси́, / стра́ннаго Жениха́ твоего́.</p>

<p class="MsoNormal" id="n12674"><span style="color:red" id="n12675">Богородичен:</span> Да сла́вы испо́лнимся,
/ прии́де в безсла́вное челове́чество сла́вы Госпо́дь.
/ Я́коже челове́к, мы́емь, / Твой Сын челове́ки просла́ви.</p>

<p class="MsoNormal" id="n12676"><span style="color:red" id="n12677">Катавасия:</span> В бе́здне грехо́вней
валя́яся, / неизсле́дную милосе́рдия Твоего́ призыва́ю
бе́здну: / от тли, Бо́же, мя возведи́.</p>

<h3 id="n12678">Кондак предпразднства, глас 4:</h3>

<p class="MsoNormal" id="n12679"><span style="color:red" id="n12680">В</span>о струя́х днесь Иорда́нских
быв, Госпо́дь / Иоа́нну вопие́т: / не убо́йся крести́ти
Мя, / спасти́ бо приидо́х / Ада́ма первозда́ннаго.</p>

<p class="MsoNormal" id="n12681"><span style="color:red" id="n12682">Икос:</span> Не истязу́ю тя, Крести́телю,
преде́лы преходи́ти, / не глаго́лю тебе́: / рцы Ми, я́же
глаго́леши беззако́нным и учи́ши гре́шники. / То́чию крести́
Мя молча́ и ча́я, я́же от Креще́ния: / прии́меши бо сего́
ра́ди досто́инство, е́же не бысть А́нгелом, / и́бо всех
проро́ков бо́льша тя сотворю́. / От о́ных у́бо ни еди́н
я́ве Мя ви́де, / но во о́бразех, и се́нех, и гада́ниих,
/ ты же пред тобо́ю стоя́ща ви́дел еси́, / спасти́ бо приидо́х
Ада́ма первозда́ннаго.</p>

<h3 id="n12683">Песнь 7.</h3>

<p class="MsoNormal" id="n12684"><span style="color:red" id="n12685">Ирмос:</span> Проидо́ша, я́ко
черто́г, пе́щный пла́мень нестерпи́мый / и́же за благоче́стие
иногда́ о́троцы святи́и, показа́вшеся я́ве, / и, согла́сно
воспева́юще, песнь поя́ху: / отце́в Бо́же, благослове́н
еси́.</p>

<p class="MsoNormal" id="n12686"><span style="color:red" id="n12687">Х</span>ристо́с спасе́ние яви́ся,
просвеще́ние да́руя. / Да ра́дуется Не́бо, о́блацы же да
кропя́т и́стинно пра́вду, взыва́ющим: / отце́в Бо́же,
благослове́н еси́.</p>

<p class="MsoNormal" id="n12688"><span style="color:red" id="n12689">Р</span>уно́, е́же прови́де
Гедео́н, полна́ ча́ша воды́ иска́павшия / я́ве Твое́
Креще́ние ска́зоваше, Христе́, е́же подае́ши, крести́вся,
воспева́ющим: / отце́в Бо́же, благослове́н еси́.</p>

<p class="MsoNormal" id="n12690"><span style="color:red" id="n12691">С</span>ла́ныя безча́дствующия
Елиссе́й исцеля́я во́ды, / благоча́дие честны́я купе́ли
прообрази́, хотя́щее бы́ти та́инственно, воспева́ющим:
/ отце́в Бо́же, благослове́н еси́.</p>

<p class="MsoNormal" id="n12692">&nbsp;</p>

<p class="MsoNormal" id="n12693"><span style="color:red" id="n12694">Ин. Ирмос:</span> Пещь горя́щую
ороси́л еси́, Спа́се, / о́троки спасл еси́, пою́щия
и глаго́лющия: / благослове́н еси́ во ве́ки, / Го́споди
Бо́же оте́ц на́ших.</p>

<p class="MsoNormal" id="n12695"><span style="color:red" id="n12696">К</span>оне́ц муче́ния прия́сте
ку́пно, / мече́м умерщвля́еми с жена́ми и детьми́, Христу́
вопию́ще: / благослове́н еси́, Го́споди Бо́же оте́ц
на́ших.</p>

<p class="MsoNormal" id="n12697"><span style="color:red" id="n12698">Р</span>а́довахуся святи́и,
зря́ще себе́, мечи́ скончава́емыя, / и ве́рою взыва́ху:
/ благослове́н еси́, Го́споди Бо́же оте́ц на́ших.</p>

<p class="MsoNormal" id="n12699"><span style="color:red" id="n12700">Н</span>ечести́вых свере́петво
потреби́ся от земли́, / и бо́зи падо́ша на зе́млю / и сокруши́шася
му́ченик испове́данием, и венцы́ прия́ша.</p>

<p class="MsoNormal" id="n12701"><span style="color:red" id="n12702">Богородичен:</span> Спаса́й па́ству
Твою́, Всесвята́я Чи́стая, от вся́каго обстоя́ния, / я́ко
еди́на Предста́тельница ро́да на́шего, / Благослове́нная
Богоро́дице Всепе́тая.</p>

<p class="MsoNormal" id="n12703">&nbsp;</p>

<p class="MsoNormal" id="n12704"><span style="color:red" id="n12705">Ин. Ирмос:</span> Богопроти́вное
веле́ние / беззако́ннующаго мучи́теля высо́к пла́мень вознесло́
есть. / Христо́с же простре́ Богочести́вым отроко́м ро́су
духо́вную, / Сын благослове́н и препросла́влен.</p>

<p class="MsoNormal" id="n12706"><span style="color:red" id="n12707">З</span>ле умышля́я, сопроти́вный
души́ твоея́ кре́пость умягчи́ти неду́гами покуша́шеся,
/ и И́ова прирази́выйся терпе́нию, му́дре боле́зньми отража́шеся,
/ твои́м терпе́нием, му́драя, уязвля́яся.</p>

<p class="MsoNormal" id="n12708"><span style="color:red" id="n12709">Т</span>воя́ ны́не уклони́ся
от треволне́ний жития́ к благоути́шному душа́ приста́нищу,
/ бога́та су́щи добро́тами в Боже́ственных пребыва́ниих,
му́драя, / иде́же проугото́вися твои́м терпеливострада́нием
мно́гим поко́ище.</p>

<p class="MsoNormal" id="n12710"><span style="color:red" id="n12711">М</span>у́дре наста́вила еси́
во о́бщем житии́, ме́сто, глаго́лющи, измени́ти никогда́же,
/ вели́ких бо хода́тайственно воздая́ний терпе́ние, / словесы́
же и делесы́ по́льзовати мона́шествующия вои́стинну не облени́лася
еси́.</p>

<p class="MsoNormal" id="n12712"><span style="color:red" id="n12713">Богородичен:</span> Водно́е естество́
от греха́ мя измыва́ет / Рождества́ Твоего́ па́че естества́
му́дростию, / Бо́га бо очище́ние, Творца́ све́та, очища́ет,
Богоневе́сто, / мно́гими оскверни́вшагося, Де́во, согреше́ньми.</p>

<h3 id="n12714">Песнь 8.</h3>

<p class="MsoNormal" id="n12715"><span style="color:red" id="n12716">Ирмос:</span> Чу́да преесте́ственнаго
пока́за о́браз, огнеро́сная пещь дре́вле: / огнь бо не опали́
ю́ныя де́ти, / Христо́во явля́я безсе́менное от Де́вы
Боже́ственное Рождество́. / Тем, воспева́юще, воспои́м: / да
благослови́т тварь вся Го́спода, и превозно́сит во вся ве́ки.</p>

<p class="MsoNormal" id="n12717"><span style="color:red" id="n12718">Х</span>валу́ велегла́сно Влады́це
возсле́м: / прии́де, яви́ся, / восхо́дит на во́ды, и обнажа́ется,
Не́бо о́блаки одева́яй, / и креща́ется, очища́я ны воспева́ющия:
/ да благослови́т тварь вся Го́спода и превозно́сит во вся ве́ки.</p>

<p class="MsoNormal" id="n12719"><span style="color:red" id="n12720">П</span>рииди́те мы́сленно,
ко Иорда́ну и́дем, / виде́ние ве́лие в нем у́зрим, / Иису́с
бо, просвеще́ние, прихо́дит и раба́ преклоня́ется дла́ни,
с тре́петом вопию́ща: / да благослови́т тварь вся Го́спода и
превозно́сит во вся ве́ки.</p>

<p class="MsoNormal" id="n12721"><span style="color:red" id="n12722">У</span>гль, Его́же прови́де
Иса́ия, / в вода́х Иорда́нских разгоре́вся, / попали́ вещь
всю грехо́в и подаде́ сокруше́нным назда́ние. / Те́мже,
воспева́юще, воспое́м: / да благослови́т тварь вся Го́спода
и превозно́сит во вся ве́ки.</p>

<p class="MsoNormal" id="n12723">&nbsp;</p>

<p class="MsoNormal" id="n12724"><span style="color:red" id="n12725">Ин. Ирмос:</span> Еди́наго Безнача́льнаго
Царя́ Сла́вы, / Его́же благословя́т Небе́сныя си́лы
/ и трепе́щут чи́ни А́нгельстии, / по́йте, свяще́нницы,
/ лю́дие, превозноси́те Его́ во ве́ки.</p>

<p class="MsoNormal" id="n12726"><span style="color:red" id="n12727">Е</span>ди́наго Благоутро́бнаго
Царя́ Сла́вы испове́дающе, / му́дрии страда́льцы прия́ша
по́чести побе́ды, вопию́ще благодерзнове́нно: / лю́дие,
превозноси́те Его́ во ве́ки.</p>

<p class="MsoNormal" id="n12728"><span style="color:red" id="n12729">Т</span>ве́рдо проти́вишася
Христо́вы страда́льцы к мучи́телем, / стра́ждуще до́блественне,
победи́ша и́дольскую лесть, вопию́ще благодерзнове́нно: / лю́дие,
превозноси́те во вся ве́ки.</p>

<p class="MsoNormal" id="n12730"><span style="color:red" id="n12731">Я́</span>коже адама́нта, до́блии
ору́жницы, / мучи́телей преще́ния и му́ки победи́вше, ра́достно
вопия́ху: / по́йте, свяще́нницы, лю́дие, превозноси́те
Го́спода во ве́ки.</p>

<p class="MsoNormal" id="n12732"><span style="color:red" id="n12733">Богородичен:</span> Еди́наго Благоутро́бнаго
Преве́чнаго Сло́ва, / из Де́вы в после́дняя ро́ждшагося
и спа́сшаго челове́ческий род, / по́йте, свяще́нницы, лю́дие,
превозноси́те Его́ во ве́ки.</p>

<p class="MsoNormal" id="n12734">&nbsp;</p>

<p class="MsoNormal" id="n12735"><span style="color:red" id="n12736">Ин. Ирмос:</span> В пещь о́гненную:</p>

<p class="MsoNormal" id="n12737"><span style="color:red" id="n12738">Н</span>а земли́ живу́щи, к
земли́ блаже́нных вои́стинну дости́гнута вожделе́ла еси́,
/ иде́же чи́ни А́нгельстии, преподо́бных и по́стников,
дев, живу́ще, / ве́чно песносло́вят Христа́ во ве́ки вся.</p>

<p class="MsoNormal" id="n12739"><span style="color:red" id="n12740">Д</span>обро́тою естества́
лу́чши мно́гих су́щи, о души́ попекла́ся еси́, / я́ко
вид добро́ты душе́вныя му́дре сохрани́вши, / те́мже добро́ту
теле́сную угаси́вши, / распали́лася еси́ воздержа́нием
души́ твоея́.</p>

<p class="MsoNormal" id="n12741"><span style="color:red" id="n12742">Б</span>одр ум к Бо́гу преусе́рдием
душе́вным ты стяжа́вши, / ко́зни льсти́ваго мудреца́ злых
до конца́ успи́ла еси́, сла́вная, / и ны́не, у́спши,
живе́ши во ве́ки.</p>

<p class="MsoNormal" id="n12743"><span style="color:red" id="n12744">Богородичен:</span> Обнови́ти земны́я
Сын Твой восхоте́в, / ко Иорда́ну я́ко Челове́к тщи́тся,
Чи́стая, кра́йния ра́ди любве́: / та́мо бо всех сокру́шшаго
сотре́, обновля́ет моли́твами Твои́ми мир.</p>

<p class="MsoNormal" id="n12745"><span style="color:red" id="n12746">Катавасия:</span> В пещь о́гненную
ко отроко́м евре́йским снизше́дшаго / и пла́мень в ро́су
прело́жшаго Бо́га, / по́йте, дела́, я́ко Го́спода,
/ и превозноси́те во вся ве́ки.</p>

<h3 id="n12747">Песнь 9.</h3>

<p class="MsoNormal" id="n12748"><span style="color:red" id="n12749">Ирмос:</span> Неизглаго́ланное Де́вы
та́инство: / Небо бо Сия́, и Престо́л Херуви́мский, / и светоно́сный
Черто́г показа́ся / Христа́ Бо́га Вседержи́теля, / Сию́
благоче́стно я́ко Богоро́дицу велича́ем.</p>

<p class="MsoNormal" id="n12750"><span style="color:red" id="n12751">Т</span>а́инство стра́нное
зрю и пресла́вное: / Иису́с гряде́т во́лею к реце́ Иорда́ну,
вопия́ Иоа́нну: / твою́ десни́цу Ми, дру́же, взаи́мствуй,
/ стра́шная соверша́ющему лю́дем Мои́м в снабде́ние.</p>

<p class="MsoNormal" id="n12752"><span style="color:red" id="n12753">П</span>усты́нная Иорда́нская
да процвету́т, / и́же во тьме лежа́щии, вели́к яви́ся вам
Свет. / Ви́девше, взыгра́йте: / Христо́с от Галиле́и приходя́й,
пло́тию крести́тися от раба́ хо́щет.</p>

<p class="MsoNormal" id="n12754"><span style="color:red" id="n12755">В</span>озвесели́ся ны́не,
Иорда́не, и лику́й, / Иоа́нне, взыгра́й, вся вселе́нная
ра́дуйся: / се яви́ся Христо́с, и обнажа́ется и креща́ется,
/ во оде́жду облача́я нетле́ния челове́чество.</p>

<p class="MsoNormal" id="n12756">&nbsp;</p>

<p class="MsoNormal" id="n12757"><span style="color:red" id="n12758">Ин. Ирмос:</span> Па́че естества́
Ма́терь и по естеству́ Де́ву, / Еди́ну в жена́х Благослове́нную,
/ пе́сньми, ве́рнии, Богоро́дицу велича́ем.</p>

<p class="MsoNormal" id="n12759"><span style="color:red" id="n12760">П</span>опра́вше вся идолослуже́ния
ве́рою страстоте́рпцы Христо́вы, / Боже́ственное тече́ние
сконча́вше благоче́стно и ве́рою утверди́ша.</p>

<p class="MsoNormal" id="n12761"><span style="color:red" id="n12762">З</span>емна́я вся презре́вше
ве́рою страстоте́рпцы Христо́вы, вку́пе усе́рдно пострада́вше,
/ от Бо́га прия́ша врачева́ния.</p>

<p class="MsoNormal" id="n12763"><span style="color:red" id="n12764">С</span>трастоте́рпцы му́жески
вооружи́вшеся ве́рою, / Госпо́дним кресто́м ополче́ния
низложи́ша вра́жия и венцы́ прия́ша.</p>

<p class="MsoNormal" id="n12765"><span style="color:red" id="n12766">Богородичен:</span> Во чре́ве заче́ншая
непостижи́мое Сло́во / и Сие́ без се́мене нам ро́ждшая,
/ моли́ приле́жно спасти́ся душа́м на́шим.</p>

<p class="MsoNormal" id="n12767">&nbsp;</p>

<p class="MsoNormal" id="n12768"><span style="color:red" id="n12769">Ин. Ирмос:</span> Безнача́льна Роди́теля:</p>

<p class="MsoNormal" id="n12770"><span style="color:red" id="n12771">У</span>ясни́вшися добро́тами
де́вства, сла́вная, / тебе́ саму́ю украси́ла еси́
венце́м воздержа́тельнаго жития́, / те́мже сугу́бым венце́м
венча́ тя стра́нный Жени́х твой, / Его́же уязви́лася еси́
ты любо́вию.</p>

<p class="MsoNormal" id="n12772"><span style="color:red" id="n12773">Н</span>аде́жда не посрами́,
Синклитики́е, тя, всечестна́я, бу́дущих, / ю́же име́ла
еси́ в се́рдце твое́м: / ны́не бо прия́ла еси́ боле́зней
воздая́ния от Спа́са, / за я́же воздержа́ния всяк вид прешла́
еси́.</p>

<p class="MsoNormal" id="n12774"><span style="color:red" id="n12775">В</span> кре́пость и утвержде́ние,
честна́я, Христа́ оде́ялася еси́ / и в зе́млю ты киче́ние
пони́зила еси́ глаго́лавшаго на Высоту́ непра́вду. / Те́мже
тя венце́м побе́ды украси́ побе́ды Пода́тель Иису́с.</p>

<p class="MsoNormal" id="n12776"><span style="color:red" id="n12777">Богородичен:</span> О Тебе́ пра́отца
паде́ние кре́пость прия́т, / поити́ да́льше кре́пости
не иму́щее: / Креще́нием бо Сы́на Твоего́ вся́ка зло́ба
ны́не погрузи́ся. / Те́мже вино́вну Тя очище́ния пропове́даем.</p>

<p class="MsoNormal" id="n12778"><span style="color:red" id="n12779">Катавасия:</span> Безнача́льна Роди́теля
Сын, Бог и Госпо́дь, / вопло́щся от Де́вы, нам яви́ся / омраче́нная
просвети́ти, собра́ти расточе́нная. / Тем Всепе́тую Богоро́дицу
велича́ем.</p>

<h3 id="n12780">Светилен.<br id="n12781">
Подобен: Ду́хом во святи́лищи:</h3>

<p class="MsoNormal" id="n12782"><span style="color:red" id="n12783">Я́</span>ко ви́де Тя обнаже́на
Иорда́н, / с тре́петом к су́щему от непло́дове рече́:
/ оста́ви, о Иоа́нне, крести́тися Го́спода, / огне́м и
Ду́хом очища́ющаго всю тварь, / на сие́ бо прии́де, освяти́ти
земны́я и во́дное естество́.</p>

<p class="MsoNormal" id="n12784"><span style="color:red" id="n12785">Слава, и ныне:</span> Из Де́вы возсия́вый
в Вифлее́ме пло́тию / ко Иорда́ну ны́не тщи́тся, скве́рну
отмы́ти земноро́дных, / к све́ту приводя́ во тьме су́щия
Креще́нием Боже́ственным.</p>

<h3 id="n12786">На хвалитех стихиры, на 4, глас 6.<br id="n12787">
Подобен: А́нгельския предыди́те си́лы:</h3>

<p class="MsoNormal" id="n12788"><span style="color:red" id="n12789">Ч</span>то не домышля́ешися, Крести́телю,
смотре́ния, / е́же соверша́ю за всех спасе́ние? / Дре́вняя
оста́ви ны́не, и помышля́й поле́зная. / Ве́руй Бо́гу
соше́дшему / и, приступи́в, Мне послужи́: / Бог бо приидо́х
за благоутро́бие / Ада́ма очи́стити от паде́ния.</p>

<p class="MsoNormal" id="n12790"><span style="color:red" id="n12791">В</span>зе́мляй на́ша грехи́
на ра́мена, / прише́л еси́, Иису́се, к струя́м Иорда́нским,
/ аз же ужасо́хся Твоего́ стра́шнаго прише́ствия. / Ка́ко
у́бо ми вели́ши крести́ти Тя? / Сам мя очи́стити прише́л
еси́. / И ка́ко Креще́ния от мене́ про́сиши, / всех Очище́ние?</p>

<p class="MsoNormal" id="n12792"><span style="color:red" id="n12793">Е</span>стества́ Моего́ непости́жное
Сло́во, / в ра́бий же зрак оде́явся, / приидо́х на Иорда́н,
/ ника́коже Мене́ отрецы́ся. / Гряди́, не бо́йся, прибли́жися
ко Мне, / десни́цу на верх Мой положи́в, возопи́й: / благослове́н,
явле́йся Бо́же наш, сла́ва Тебе́.</p>

<p class="MsoNormal" id="n12794"><span style="color:red" id="n12795">О</span>, па́че ума́, безме́рныя
Твоея́ нищеты́, Сло́ве Бо́жий! / Мене́ ра́ди, па́дшаго,
/ позна́х Тя, за милосе́рдие во Ада́ма обле́кшася / и су́щия
от Ада́ма обновля́юща, / и повину́яйся Твоему́ веле́нию,
ве́рно зову́ Тебе́: / благослове́н, явле́йся Бо́же
наш, сла́ва Тебе́.</p>

<h4 id="n12796">Слава, глас и подобен тойже:</h4>

<p class="MsoNormal" id="n12797"><span style="color:red" id="n12798">С</span> тре́петом служа́ Иоа́нн
Влады́це, / ра́дуется душе́ю и вопие́т с весе́лием: / сра́дуйтеся
мне, вси ро́ди пра́отца, / прии́де бо ча́яние на́ше, /
при́иде на Иорда́н Христо́с, / вся от греха́ Ада́мова очи́стити,
я́ко Благоутро́бен.</p>

<h4 id="n12799">И ныне, глас и подобен тойже:</h4>

<p class="MsoNormal" id="n12800"><span style="color:red" id="n12801">В</span>оспои́м, лю́дие, Рожде́нному
от Де́вы / и в реце́ кре́щшемуся Иорда́не, / и к Нему́
возопии́м: / Царю́ вся́кия тва́ри, / да́руй нам неосужде́нно
/ чи́стою со́вестию ве́рно дости́гнути / Твое́ свято́е
из ме́ртвых тридне́вное воста́ние.</p>

<h3 id="n12802">На стиховне стихиры, глас 2.<br id="n12803">
Подобен: До́ме Евфра́фов:</h3>

<p class="MsoNormal" id="n12804"><span style="color:red" id="n12805">С</span>е Царь, / се ча́яние Изра́илево
прии́де. / Лю́дие, ра́дуйтеся, / Свет бо явля́ется.</p>

<p class="MsoNormal" id="n12806"><span style="color:red" id="n12807">Стих:</span> <b id="n12808">Сего́ ра́ди
помяну́х Тя / от земли́ Иорда́нски и Ермонии́мски.</b></p>

<p class="MsoNormal" id="n12809"><span style="color:red" id="n12810">У</span>зре́ся су́щим / на
земли́ с пло́тию, / Боже́ственный ны́не Свет / су́щим во
тьме яви́ся, / и всем благода́ть возсия́.</p>

<p class="MsoNormal" id="n12811"><span style="color:red" id="n12812">Стих:</span> <b id="n12813">Ви́деша Тя во́ды,
Бо́же, / ви́деша Тя во́ды и убоя́шася.</b></p>

<p class="MsoNormal" id="n12814"><span style="color:red" id="n12815">С</span>вети́льниче Све́ту,
/ заре́ Со́лнцу, / предтече́ Сло́ву, / дру́же Жениху́,
/ проро́че, послужи́.</p>

<h4 id="n12816">Слава, и ныне, глас 8. Анатолиево:</h4>

<p class="MsoNormal" id="n12817"><span style="color:red" id="n12818">И</span>оа́нне Крести́телю,
/ во утро́бе позна́вый Мя, А́гнца, / на реце́ Ми послужи́,
/ со А́нгелы Ми слу́жбу принеси́: / просте́р, косни́ся
руко́ю твое́ю верху́ Моему́ пречи́стому / и, егда́
у́зриши го́ры трепе́щущия / и Иорда́н возвраща́ющся, с
си́ми возопи́й: / воплоти́выйся от Де́вы в на́ше спасе́ние,
/ Го́споди, сла́ва Тебе́.</p>

<p class="MsoNormal" id="n12819"><span style="color:red" id="n12820">По</span> Бла́го есть: <span style="color:red" id="n12821">Трисвятое. По</span> О́тче наш, <span style="color:red" id="n12822">тропарь.</span></p>

<p class="MsoNormal" id="n12823"><span style="color:red" id="n12824">Таже ектении: И отпуст.</span></p>

<p class="MsoNormal" id="n12825">&nbsp;</p>

<p class="MsoNormal" id="n12826"><a href="#_ОГЛАВЛЕНИЕ" id="n12827"><span style="color:red" id="n12828">В оглавление.</span></a></p>

<p class="MsoNormal" id="n12829">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n12830"><br clear="all" style="page-break-before:always" id="n12831">
</span>

<div class="WordSection29" id="n12832">

<p class="MsoNormal" align="right" style="text-align:right" id="n12833"><span style="color:
red" id="n12834">Месяца января в 6-й день<a name="_Ref187157546" id="n12835"></a></span></p>

<h1 id="n12836"><a name="_СВЯТОЕ_БОГОЯВЛЕНИЕ._КРЕЩЕНИЕ" id="n12837"></a>СВЯТОЕ БОГОЯВЛЕНИЕ.<br id="n12838">
КРЕЩЕНИЕ ГОСПОДА БОГА<br id="n12839">
И СПАСА НАШЕГО ИИСУСА ХРИСТА</h1>

<h2 id="n12840"><a name="_ПОСЛЕДОВАНИЕ_ЧАСОВ,_ПЕВАЕМЫХ_1" id="n12841"></a>ПОСЛЕДОВАНИЕ ЧАСОВ,<br id="n12842">
ПЕВАЕМЫХ В НАВЕЧЕРИИ ПРОСВЕЩЕНИЯ.<br id="n12843">
ЧАС ПЕРВЫЙ</h2>

<p class="MsoNormal" id="n12844"><span style="color:red" id="n12845">В начале втораго часа знаменует в кампан,
и, собравшеся во храм, облачится иерей в фелонь, диакон же в стихарь. И поставляет
параекклисиарх аналогий украшен прямо царских врат, и вжигают свещу на свещнице.
Иерей же исходит со Евангелием во храм или в трапезу царскими враты, предходящу
ему диакону с кадилом. И полагает иерей святое Евангелие на аналоге и, став пред
аналогом, творит начало по обычаю. И по начале чтец: </span>Сла́ва Тебе́,
Бо́же наш, сла́ва Тебе́.<span style="color:red" id="n12846"> И </span>Царю́
Небе́сный:<span style="color:red" id="n12847"> и прочая. И по возгласе кадит священник
святое Евангелие на аналогии окрест, и прочия иконы, и храм весь, и настоятеля,
и братию.</span></p>

<p class="MsoNormal" id="n12848"><span style="color:red" id="n12849">Чтец же чтет:</span> Ами́нь. <span style="color:red" id="n12850">С</span>ла́ва Тебе́, Бо́же наш, сла́ва
Тебе́.</p>

<p class="MsoNormal" id="n12851"><span style="color:red" id="n12852">Ц</span>арю́ Небе́сный,
Уте́шителю, Ду́ше и́стины, И́же везде́ сый и вся
исполня́яй, Сокро́вище благи́х и жи́зни Пода́телю,
прииди́ и всели́ся в ны, и очи́сти ны от вся́кия скве́рны,
и спаси́, Бла́же, ду́ши на́ша.</p>

<p class="MsoNormal" id="n12853"><span style="color:red" id="n12854">С</span>вяты́й Бо́же,
Святы́й Кре́пкий, Святы́й Безсме́ртный, поми́луй нас. <span style="color:red" id="n12855">Трижды.</span></p>

<p class="MsoNormal" id="n12856"><span style="color:red" id="n12857">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n12858"><span style="color:red" id="n12859">П</span>ресвята́я Тро́ице,
поми́луй нас; Го́споди, очи́сти грехи́ на́ша; Влады́ко,
прости́ беззако́ния на́ша; Святы́й, посети́ и исцели́
не́мощи на́ша, и́мене Твоего́ ра́ди.</p>

<p class="MsoNormal" id="n12860"><span style="color:red" id="n12861">Г</span>о́споди, поми́луй,
<span style="color:red" id="n12862">трижды. Сла́ва, и ны́не:</span></p>

<p class="MsoNormal" id="n12863"><span style="color:red" id="n12864">О́</span>тче наш, И́же еси́
на Небесе́х, да святи́тся и́мя Твое́, да прии́дет Ца́рствие
Твое́, да бу́дет во́ля Твоя́, я́ко на Небеси́ и
на земли́. Хлеб наш насу́щный да́ждь нам днесь; и оста́ви
нам до́лги на́ша, я́коже и мы оставля́ем должнико́м на́шим;
и не введи́ нас во искуше́ние, но изба́ви нас от лука́ваго.</p>

<p class="MsoNormal" id="n12865"><span style="color:red" id="n12866">Иерей:</span> Я́ко Твое́
есть Ца́рство, и си́ла, и сла́ва, Отца́, и Сына́, и
Свята́го Ду́ха, ны́не и при́сно, и во ве́ки
веко́в.</p>

<p class="MsoNormal" id="n12867"><span style="color:red" id="n12868">Таже чтец: </span>Ами́нь. <span style="color:red" id="n12869">Г</span>о́споди, поми́луй, <span style="color:red" id="n12870">12,
Сла́ва, и ны́не:</span></p>

<p class="MsoNormal" id="n12871"><span style="color:red" id="n12872">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n12873"><span style="color:red" id="n12874">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n12875"><span style="color:red" id="n12876">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n12877">Псалом 5.</h3>

<p class="MsoNormal" id="n12878"><span style="color:red" id="n12879">Г</span>лаго́лы моя́ внуши́,
Го́споди, разуме́й зва́ние мое́. Вонми́ гла́су моле́ния
моего́, Царю́ мой и Бо́же мой, я́ко к Тебе́ помолю́ся,
Го́споди. Зау́тра услы́ши глас мой: Зау́тра предста́ну
Ти, и у́зриши мя. Я́ко Бог, не хотя́й беззако́ния, Ты еси́,
не присели́тся к Тебе́ лука́внуяй, ниже́ пребу́дут беззако́нницы
пред очи́ма Твои́ма. Возненави́дел еси́ вся, де́лающия
беззако́ние. Погуби́ши вся, глаго́лющия лжу, му́жа крове́й
и льсти́ва гнуша́ется Госпо́дь. Аз же мно́жеством ми́лости
Твоея́ вни́ду в дом Твой, поклоню́ся ко хра́му свято́му
Твоему́ в стра́се Твое́м. Го́споди, наста́ви мя пра́вдою
Твое́ю, враг мои́х ра́ди испра́ви пред Тобо́ю путь мой.
Я́ко несть во усте́х их и́стины, се́рдце их су́етно, гроб
отве́рст горта́нь их, язы́ки свои́ми льща́ху. Суди́
им, Бо́же, да отпаду́т от мы́слей свои́х, по мно́жеству
нече́стия их изри́ни я́, я́ко преогорчи́ша Тя, Го́споди.
И да возвеселя́тся вси, упова́ющии на Тя, во век возра́дуются, и
всели́шися в них. И похва́лятся о Тебе́ лю́бящии И́мя Твое́.
Я́ко Ты благослови́ши пра́ведника, Го́споди, я́ко ору́жием
благоволе́ния венча́л еси́ нас.</p>

<h3 id="n12880">Псалом 22.</h3>

<p class="MsoNormal" id="n12881"><span style="color:red" id="n12882">Г</span>оспо́дь пасе́т мя,
и ничто́же мя лиши́т. На ме́сте зла́чне, та́мо всели́
мя, на воде́ поко́йне воспита́ мя. Ду́шу мою́ обрати́,
наста́ви мя на стези́ пра́вды и́мене ра́ди Своего́.
А́ще бо и пойду́ посреде́ се́ни сме́ртныя, не убою́ся
зла, я́ко Ты со мно́ю еси́, жезл Твой и па́лица Твоя́,
та мя уте́шиста. Угото́вал еси́ пре́до мно́ю трапе́зу,
сопроти́в стужа́ющим мне, ума́стил еси́ еле́ом главу́
мою́, и ча́ша Твоя́ упоява́ющи мя, я́ко держа́вна.
И ми́лость Твоя́ пожене́т мя вся дни живота́ моего́, и
е́же всели́ти ми ся в дом Госпо́день, в долготу́ дний.</p>

<h3 id="n12883">Псалом 26.</h3>

<p class="MsoNormal" id="n12884"><span style="color:red" id="n12885">Г</span>оспо́дь просвеще́ние
мое́ и Спаси́тель мой, кого́ убою́ся? Госпо́дь Защи́титель
живота́ моего, от кого́ устрашу́ся? Внегда́ приближа́тися
на мя зло́бующим, е́же сне́сти пло́ти моя́, оскорбля́ющии
мя и врази́ мои́, ти́и изнемого́ша и падо́ша. А́ще
ополчи́тся на мя полк, не убои́тся се́рдце мое́, а́ще воста́нет
на мя брань, на Него́ аз упова́ю. Еди́но проси́х от Го́спода,
то́ взыщу́: е́же жи́ти ми в дому́ Госпо́дни вся дни
живота́ моего́, зре́ти ми красоту́ Госпо́дню и посеща́ти
храм святы́й Его́. Я́ко скры мя в селе́нии Свое́м в день
зол мои́х, покры́ мя в та́йне селе́ния Своего́, на ка́мень
вознесе́ мя. И ны́не се вознесе́ главу́ мою́ на враги́
моя́. Обыдо́х и пожро́х в селе́нии Его́ же́ртву хвале́ния
и воскликнове́ния, пою́ и воспою́ Го́сподеви. Услы́ши,
Го́споди, глас мой, и́мже воззва́х: поми́луй мя и услы́ши
мя. Тебе́ рече́ се́рдце мое́: Го́спода взыщу́. Взыска́
Тебе́ лице́ мое́, лица́ Твоего́, Го́споди, взыщу́.
Не отврати́ лица́ Твоего́ от мене́ и не уклони́ся гне́вом
от раба́ Твоего́, помо́щник мой бу́ди, не отри́ни мене́
и не оста́ви мене́, Бо́же, Спаси́телю мой. Я́ко оте́ц
мой и ма́ти моя́ оста́виста мя, Госпо́дь же восприя́т мя.
Законоположи́ ми, Го́споди, в пути́ Твое́м и наста́ви мя
на стезю́ пра́вую враг мои́х ра́ди. Не преда́ждь мене́
в ду́ши стужа́ющих ми, я́ко воста́ша на мя свиде́телие
непра́веднии и солга́ непра́вда себе́. Ве́рую ви́дети
блага́я Госпо́дня на земли́ живы́х. Потерпи́ Го́спода,
мужа́йся, и да крепи́тся се́рдце твое́, и потерпи́ Го́спода.</p>

<p class="MsoNormal" id="n12886"><span style="color:red" id="n12887">Сла́ва, и ны́не,</span> Аллилу́иа,<span style="color:red" id="n12888"> (3). </span>Го́споди, поми́луй,<span style="color:red" id="n12889"> (3).</span></p>

<h4 id="n12890">Слава, тропарь, глас 4:</h4>

<p class="MsoNormal" id="n12891"><span style="color:red" id="n12892">В</span>озвраща́шеся иногда́
Иорда́н река́ ми́лотию Елиссе́евою, / возне́сшуся Илии́,
/ и разделя́хуся во́ды сю́ду и сю́ду, / и бысть ему́ сух
путь, и́же мо́крый, / во о́браз вои́стинну Креще́ния,
/ и́мже мы теку́щее жития́ прехо́дим ше́ствие: / Христо́с
яви́ся во Иорда́не освяти́ти во́ды.</p>

<p class="MsoNormal" id="n12893"><span style="color:red" id="n12894">И ныне, Богородичен:</span> Что Тя нарече́м,
о Благода́тная? / Не́бо, я́ко возсия́ла еси́ Со́лнце
Пра́вды. / Рай, я́ко прозябла́ еси́ цвет нетле́ния. / Де́ву,
я́ко пребыла́ еси́ нетле́нна. / Чи́стую Ма́терь, я́ко
име́ла еси́ на святы́х Твои́х объя́тиях Сы́на, всех
Бо́га. / Того́ моли́ спасти́ся душа́м на́шим.</p>

<h3 id="n12895">Таже тропари сия поем по дважды, глас 8.<br id="n12896">
Творение Софрония, патриарха Иерусалимскаго:</h3>

<p class="MsoNormal" id="n12897"><span style="color:red" id="n12898">Д</span>несь вод освяща́ется естество́,
/ и разделя́ется Иорда́н / и свои́х вод возвраща́ет струи́,
/ Влады́ку зря креща́ема.</p>

<p class="MsoNormal" id="n12899"><span style="color:red" id="n12900">И вторый лик тойже тропарь без припева:</span></p>

<p class="MsoNormal" id="n12901"><span style="color:red" id="n12902">И паки первый лик припев: </span><b id="n12903">Сего́
ра́ди помяну́х Тя / от земли́ Иорда́нски и Ермонии́мски.</b></p>

<p class="MsoNormal" id="n12904"><span style="color:red" id="n12905">Я́</span>ко Челове́к на реку́
прише́л еси́, Христе́ Царю́, / и ра́бское Креще́ние
прия́ти тщи́шися, Бла́же, / от Предте́чеву руку́ / грех
ра́ди на́ших, Человеколю́бче.</p>

<p class="MsoNormal" id="n12906"><span style="color:red" id="n12907">И вторый лик вторый припев: </span><b id="n12908">Ви́деша
Тя во́ды, Бо́же, / ви́деша Тя во́ды и убоя́шася.</b></p>

<p class="MsoNormal" id="n12909"><span style="color:red" id="n12910">И паки тойже тропарь.</span></p>

<p class="MsoNormal" id="n12911"><span style="color:red" id="n12912">Слава: </span>Ко гла́су вопию́щаго
в пусты́ни: / угото́вайте путь Госпо́день, / прише́л еси́,
Го́споди, зрак ра́бий прии́м, / Креще́ния прося́, не ве́дый
греха́. / Ви́деша Тя во́ды и убоя́шася. / Тре́петен бысть
Предте́ча и возопи́, глаго́ля: / ка́ко просвети́т свети́льник
Све́та? / Ка́ко ру́ку положи́т раб на Влады́ку? / Освяти́
мене́ и во́ды, Спа́се, / взе́мляй ми́ра грех.</p>

<p class="MsoNormal" id="n12913"><span style="color:red" id="n12914">И ныне, паки тойже.</span></p>

<h3 id="n12915">Таже прокимен, глас 4:</h3>

<p class="MsoNormal" id="n12916"><span style="color:red" id="n12917">И</span> возгреме́ с Небесе́
Госпо́дь, / и Вы́шний даде́ глас Свой.</p>

<p class="MsoNormal" id="n12918"><span style="color:red" id="n12919">Стих:</span> Возлюблю́ Тя, Го́споди,
кре́посте моя́, Госпо́дь утвержде́ние мое́.</p>

<h3 id="n12920">Проро́чества Иса́иина чте́ние.</h3>

<p class="MsoNormal" id="n12921"><span style="color:red" id="n12922">Т</span>а́ко глаго́лет Госпо́дь:
да возвесели́тся пусты́ня жа́ждущая, да возра́дуется пусты́ня
и процвете́т, я́ко крин, и да прозя́бнет, и вся возвеселя́тся.
И возра́дуются пусты́нная Иорда́нова, и сла́ва Лива́нова
дана́ бысть ей и честь Карми́лова, и лю́дие Мои́ у́зрят
сла́ву Госпо́дню и высоту́ Бо́жию. Укрепи́теся, ру́ки
осла́бленныя, и, коле́на разсла́бленная, уте́шитеся, и рцы́те
малоду́шным мы́слию: укрепи́теся и не бо́йтеся, се Бог наш суд
воздае́т, Той прии́дет и спасе́т нас. Тогда́ отве́рзутся
очеса́ слепы́х, и ушеса́ глухи́х услы́шат, тогда́
ско́чит хро́мый, я́ко еле́нь, и я́сен бу́дет язы́к
гугни́вых, я́ко прорази́ся в пусты́ни вода́ и дебрь в земли́
жа́ждущей. И бу́дет безво́дная в бла́та, и в жа́ждущей
земли́ исто́чник воды́ бу́дет. Та́мо бу́дет весе́лие
птиц, водворе́ние си́ринов, и тро́стий, и бла́та. Та́мо
бу́дет путь чист, и путь свят нарече́тся. И не мимои́дет та́мо
нечи́ст, ниже́ бу́дет та́мо путь нечи́стый, разсе́яннии
же по́йдут по нему́ и не заблу́дят. И не бу́дет та́мо льва,
ниже́ от звере́й лю́тых взы́дет нань, ниже́ обря́щется
та́мо, но по́йдут по нему́ изба́вленнии и со́браннии от
Го́спода, и обратя́тся, и прии́дут в Сио́н с весе́лием
и ра́достию, и весе́лие ве́чное над главо́ю их. Хвала́,
и ра́дование, и весе́лие пости́гнет их, отбеже́ боле́знь,
печа́ль и воздыха́ние.</p>

<p class="MsoNormal" align="right" style="text-align:right" id="n12923"><span style="font-size:
8.0pt;color:red" id="n12924">Ис 35:1–10</span></p>

<h3 id="n12925">Дея́ний святы́х Апо́стол чте́ние.</h3>

<p class="MsoNormal" id="n12926"><span style="color:red" id="n12927">В</span>о дни о́ны, я́коже
скончава́ше Иоа́нн тече́ние, глаго́лаше: кого́ мя непщу́ете
бы́ти, несмь аз, но се гряде́т по мне, Ему́же несмь досто́ин
разреши́ти реме́нь сапогу́ Его́. Му́жие, бра́тие,
сы́нове ро́да Авраа́мля, и и́же в вас, боя́щиися Бо́га,
вам сло́во спасе́ния Сего́ посла́ся: Живу́щии бо во Иерусали́ме
и кня́зи их сего́ не разуме́вше, и гла́сы проро́ческия,
по вся суббо́ты что́мыя, осуди́вше Его́, испо́лниша. И
ни еди́ныя вины́ сме́ртныя обре́тше, проси́ша у Пила́та
уби́ти Его́. Я́коже сконча́ша вся, я́же о Нем пи́сана,
сне́мше со Дре́ва, положи́ша во гро́бе. Бог же воскреси́
Его́ от ме́ртвых. И́же яви́ся на дни мно́ги совозше́дшим
с Ним от Галиле́и во Иерусали́м, и́же ны́не суть свиде́телие
Его́ к лю́дем. И мы вам благовеству́ем обетова́ние, бы́вшее
ко отце́м, я́ко сие́ Бог испо́лнил есть нам, ча́дом их,
воздви́г Иису́са.</p>

<p class="MsoNormal" align="right" style="text-align:right" id="n12928"><span style="font-size:
8.0pt;color:red" id="n12929">Зачало 33. Деян 13:25–32</span></p>

<p class="MsoNormal" id="n12930"><span style="color:red" id="n12931">Диакон:</span> Прему́дрость, про́сти,
услы́шим свята́го Ева́нгелия.</p>

<h3 id="n12932">Иерей: От Матфе́я свята́го Ева́нгелия чте́ние.</h3>

<p class="MsoNormal" id="n12933"><span style="color:red" id="n12934">В</span>о вре́мя о́но прии́де
Иоа́нн Крести́тель, пропове́дуя в пусты́ни Иуде́йстей и
глаго́ля: пока́йтеся, прибли́жи бо ся Ца́рство Небе́сное.
Сей бо есть рече́нный Иса́ием проро́ком, глаго́лющим: глас вопию́щаго
в пусты́ни: угото́вайте путь Госпо́день, пра́вы твори́те
стези́ Его́. Сам же Иоа́нн имя́ше ри́зу свою́ от влас
вельблу́ждь и по́яс усме́н о чре́слех свои́х; снедь же
его́ бе пру́жие и мед ди́вий. Тогда́ исхожда́ше к нему́
Иерусали́ма и вся Иуде́я, и вся страна́ Иорда́нская. И креща́хуся
во Иорда́не от него́, испове́дающе грехи́ своя́. Ви́дев
же Иоа́нн мно́ги фарисе́и и саддуке́и, гряду́щия на Креще́ние
его́, рече́ им: рожде́ния ехи́днова, кто сказа́ вам бежа́ти
от бу́дущаго гне́ва? Сотвори́те у́бо плоды́, досто́йны
покая́ния. И не начина́йте глаго́лати в себе́: отца́ и́мамы
Авраа́ма. Глаго́лю бо вам, я́ко мо́жет Бог от ка́мения
сего́ воздви́гнути ча́да Авраа́му. Уже́ бо и секи́ра
при ко́рени дре́ва лежи́т: вся́ко у́бо дре́во, е́же
не твори́т плода́ добра́, посека́емо быва́ет и во огнь
вмета́емо. Аз у́бо креща́ю вы водо́ю в покая́ние, Гряды́й
же по мне, кре́плий мене́ есть, Ему́же несмь досто́ин сапоги́
понести́, Той вы крести́т Ду́хом Святы́м.</p>

<p class="MsoNormal" align="right" style="text-align:right" id="n12935"><span style="font-size:
8.0pt;color:red" id="n12936">Зачало 5. Мф 3:1–11</span></p>

<p class="MsoNormal" id="n12937"><span style="color:red" id="n12938">Таже: </span>Стопы́ моя́ напра́ви
по словеси́ Твоему́ / и да не облада́ет мно́ю вся́кое беззако́ние.
/ Изба́ви мя от клеветы́ челове́ческия, и сохраню́ за́поведи
Твоя́. / Лице́ Твое́ просвети́ на раба́ Твоего́ /
и нау́чи мя оправда́нием Твои́м.</p>

<p class="MsoNormal" id="n12939"><span style="color:red" id="n12940">Д</span>а испо́лнятся уста́
моя́ хвале́ния Твоего́, Го́споди, / я́ко да воспою́
сла́ву Твою́, / весь день великоле́пие Твое́.</p>

<p class="MsoNormal" id="n12941"><span style="color:red" id="n12942">Трисвятое и по </span>О́тче наш:
<span style="color:red" id="n12943">Священник:</span> Я́ко Твое́ есть Ца́рство:</p>

<h3 id="n12944">Кондак, глас 4:</h3>

<p class="MsoNormal" id="n12945"><span style="color:red" id="n12946">В</span>о струя́х днесь Иорда́нских
быв, Госпо́дь / Иоа́нну вопие́т: / не убо́йся крести́ти
Мя, / спасти́ бо приидо́х / Ада́ма первозда́ннаго.</p>

<p class="MsoNormal" id="n12947"><span style="color:red" id="n12948">Г</span>о́споди, поми́луй,
<span style="color:red" id="n12949">40.</span></p>

<h3 id="n12950">И молитву сию:</h3>

<p class="MsoNormal" id="n12951"><span style="color:red" id="n12952">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n12953"><span style="color:red" id="n12954">Г</span>о́споди, поми́луй <span style="color:red" id="n12955">(3). Сла́ва, и ны́не:</span></p>

<p class="MsoNormal" id="n12956"><span style="color:red" id="n12957">Ч</span>естне́йшую Херуви́м
/ и сла́внейшую без сравне́ния Серафи́м, / без истле́ния Бо́га
Сло́ва ро́ждшую, / су́щую Богоро́дицу, Тя велича́ем.</p>

<p class="MsoNormal" id="n12958"><span style="color:red" id="n12959">И́</span>менем Госпо́дним благослови́,
о́тче.</p>

<h3 id="n12960">Священник возглашает:</h3>

<p class="MsoNormal" id="n12961"><span style="color:red" id="n12962">Б</span>о́же, уще́дри ны и
благослови́ ны, просвети́ лице́ Твое́ на ны и поми́луй
ны.</p>

<h3 id="n12963">Таже молитву сию:</h3>

<p class="MsoNormal" id="n12964"><span style="color:red" id="n12965">Х</span>ристе́, Све́те и́стинный,
просвеща́яй и освяща́яй вся́каго челове́ка, гряду́щаго
в мир, да зна́менается на нас свет Лица́ Твоего́, да в нем у́зрим
Свет непристу́пный, и испра́ви стопы́ на́ша к де́ланию
за́поведей Твои́х моли́твами Пречи́стыя Твоея́ Ма́тере
и всех Твои́х святы́х, ами́нь.</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n12966"><br clear="all" style="page-break-before:auto" id="n12967">
</span>

<div class="WordSection30" id="n12968">

<h2 id="n12969"><a name="_ЧАС_ТРЕТИЙ_1" id="n12970"></a>ЧАС ТРЕТИЙ</h2>

<p class="MsoNormal" id="n12971"><span style="color:red" id="n12972">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n12973"><span style="color:red" id="n12974">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n12975"><span style="color:red" id="n12976">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n12977">И псалом 28.</h3>

<p class="MsoNormal" id="n12978"><span style="color:red" id="n12979">П</span>ринеси́те Го́сподеви
сы́нове Бо́жии, принеси́те Го́сподеви сы́ны о́вни,
принеси́те Го́сподеви сла́ву и честь. Принеси́те Го́сподеви
сла́ву И́мени Его́, поклони́теся Го́сподеви во дворе́
святе́м Его́. Глас Госпо́день на вода́х, Бог сла́вы возгреме́,
Госпо́дь на вода́х мно́гих. Глас Госпо́день в кре́пости,
глас Госпо́день в великоле́пии. Глас Го́спода, сокруша́ющаго
ке́дры, и стры́ет Госпо́дь ке́дры лива́нския. И истни́т
я́, я́ко тельца́ лива́нска, и возлю́бленный, я́ко
сын единоро́жь. Глас Го́спода, пресеца́ющаго пла́мень огня́,
глас Го́спода, стряса́ющаго пусты́ню, и стрясе́т Госпо́дь
пусты́ню Кадди́йскую. Глас Госпо́день, сверша́ющий еле́ни,
и откры́ет дубра́вы, и в хра́ме Его́ вся́кий глаго́лет
сла́ву. Госпо́дь пото́п населя́ет, и ся́дет Госпо́дь
Царь в век. Госпо́дь кре́пость лю́дем Свои́м даст, Госпо́дь
благослови́т лю́ди Своя́ ми́ром.</p>

<h3 id="n12980">Псалом 41.</h3>

<p class="MsoNormal" id="n12981"><span style="color:red" id="n12982">И́</span>мже о́бразом жела́ет
еле́нь на исто́чники водны́я, си́це жела́ет душа́
моя́ к Тебе́, Бо́же. Возжада́ душа́ моя́ к Бо́гу
кре́пкому, живо́му, когда́ прииду́ и явлю́ся лицу́
Бо́жию? Бы́ша сле́зы моя мне хлеб день и нощь, внегда́ глаго́латися
мне на всяк день: где есть Бог твой? Сия́ помяну́х, и излия́х на
мя ду́шу мою́, я́ко пройду́ в ме́сто селе́ния ди́вна,
да́же до до́му Бо́жия, во гла́се ра́дования и испове́дания,
шу́ма пра́зднующаго. Вску́ю приско́рбна еси́, душе́
моя́, и вску́ю смуща́еши мя? Упова́й на Бо́га, я́ко
испове́мся Ему́, спасе́ние лица́ моего́, и Бог мой. Ко
мне самому́ душа́ моя́ смяте́ся, сего́ ра́ди помяну́х
Тя от земли́ Иорда́нски и Ермонии́мски, от горы́ ма́лыя.
Бе́здна бе́здну призыва́ет во гла́се хля́бий Твои́х,
вся высоты́ Твоя́ и во́лны Твоя́ на мне преидо́ша. В день
запове́сть Госпо́дь ми́лость Свою́, и но́щию песнь Его́
от мене́, моли́тва Бо́гу живота́ моего́. Реку́ Бо́гу:
засту́пник мой еси́, почто́ мя забы́л еси́? И вску́ю,
се́туя, хожду́, внегда́ оскорбля́ет враг? Внегда́ сокруша́тися
косте́м мои́м, поноша́ху ми врази́ мои́, внегда́ глаго́лати
им мне на всяк день: где есть Бог твой? Вску́ю приско́рбна еси́,
душе́ моя́, и вску́ю смуща́еши мя? Упова́й на Бо́га,
я́ко испове́мся Ему́, спасе́ние лица́ моего́ и Бог
мой.</p>

<h3 id="n12983">Псалом 50.</h3>

<p class="MsoNormal" id="n12984"><span style="color:red" id="n12985">П</span>оми́луй мя, Бо́же,
по вели́цей ми́лости Твое́й и по мно́жеству щедро́т Твои́х,
очи́сти беззако́ние мое́. Наипа́че омы́й мя от беззако́ния
моего́ и от греха́ моего́ очи́сти мя. Я́ко беззако́ние
мое́ аз зна́ю и грех мой предо мно́ю есть вы́ну. Тебе́
еди́ному согреши́х и лука́вое пред Тобо́ю сотвори́х. Я́ко
да оправди́шися во словесе́х Твои́х и победи́ши внегда́
суди́ти Ти. Се бо в беззако́ниих зача́т есмь, и во гресе́х роди́
мя ма́ти моя́. Се бо и́стину возлюби́л еси́, безве́стная
и та́йная прему́дрости Твоея́ яви́л ми еси́. Окропи́ши
мя иссо́пом, и очи́щуся; омы́еши мя, и па́че сне́га убелю́ся.
Слу́ху моему́ да́си ра́дость и весе́лие, возра́дуются
ко́сти смире́нныя. Отврати́ лице́ Твое́ от грех мои́х
и вся беззако́ния моя́ очи́сти. Се́рдце чи́сто сози́жди
во мне, Бо́же, и Дух прав обнови́ во утро́бе мое́й. Не отве́ржи
мене́ от лица́ Твоего́ и Ду́ха Твоего́ Свята́го не
отыми́ от мене́. Возда́ждь ми ра́дость спасе́ния Твоего́
и Ду́хом Влады́чним утверди́ мя. Научу́ беззако́нныя путе́м
Твои́м, и нечести́вии к Тебе́ обратя́тся. Изба́ви мя от
крове́й, Бо́же, Бо́же спасе́ния моего́, возра́дуется
язы́к мой пра́вде Твое́й. Го́споди, устне́ мои́ отве́рзеши,
и уста́ моя́ возвестя́т хвалу́ Твою́. Я́ко а́ще
бы восхоте́л еси́ же́ртвы, дал бых у́бо: всесожже́ния не
благоволи́ши. Же́ртва Бо́гу – дух сокруше́н, се́рдце сокруше́нно
и смире́нно Бог не уничижи́т. Ублажи́, Го́споди, благоволе́нием
Твои́м Сио́на, и да сози́ждутся сте́ны Иерусали́мския.
Тогда́ благоволи́ши же́ртву пра́вды, возноше́ние и всесожега́емая,
тогда́ возложа́т на олта́рь Твой тельцы́.</p>

<p class="MsoNormal" id="n12986"><span style="color:red" id="n12987">Сла́ва, и ны́не,</span> Аллилу́иа,<span style="color:red" id="n12988"> (3). </span>Го́споди, поми́луй,<span style="color:red" id="n12989"> (3).</span></p>

<h4 id="n12990">Слава, тропарь, глас 4:</h4>

<p class="MsoNormal" id="n12991"><span style="color:red" id="n12992">В</span>озвраща́шеся иногда́
Иорда́н река́ ми́лотию Елиссе́евою, / возне́сшуся Илии́,
/ и разделя́хуся во́ды сю́ду и сю́ду, / и бысть ему́ сух
путь, и́же мо́крый, / во о́браз вои́стинну Креще́ния,
/ и́мже мы теку́щее жития́ прехо́дим ше́ствие: / Христо́с
яви́ся во Иорда́не освяти́ти во́ды.</p>

<p class="MsoNormal" id="n12993"><span style="color:red" id="n12994">И ныне, Богородичен:</span> Богоро́дице,
Ты еси́ лоза́ и́стинная, / возрасти́вшая нам Плод живота́,
/ Тебе́ мо́лимся: / моли́ся, Влады́чице, со святы́ми апо́столы
/ поми́ловати ду́ши на́ша.</p>

<h3 id="n12995">Таже поем тропари, глас 8:</h3>

<p class="MsoNormal" id="n12996"><span style="color:red" id="n12997">П</span>редте́чи, и Крести́теля,
и проро́ка, / и паче всех почте́на проро́к, / трепета́ше ны́не
рука́ десна́я, / егда́ ви́де Тебе́, А́гнца Бо́жия,
/ очища́ющаго ми́ру согреше́ния, / и, по́двигом одержи́мь,
вопия́ше: / не сме́ю прикосну́тися, Сло́ве, верху́ Твоему́,
/ Сам мя освяти́ и просвети́, Ще́дре: / Ты бо еси́ Живо́т,
и Свет, и Мир ми́рови. <span style="color:red" id="n12998">(2)</span></p>

<p class="MsoNormal" id="n12999"><span style="color:red" id="n13000">Таже стих. Глас 4:</span> <b id="n13001">Сего́
ра́ди помяну́х Тя / от земли́ Иорда́нски и Ермонии́мски.</b></p>

<p class="MsoNormal" id="n13002"><span style="color:red" id="n13003">Т</span>ро́ица, Бог наш, / Себе́
нам днесь неразде́льно яви́: / и́бо Оте́ц явле́нным свиде́тельством
сро́дства возгласи́, / Дух же голуби́ным о́бразом сни́де
с Небе́с, / Сын Пречи́стый верх Свой Предте́чи приклони́ / и,
кре́щься, челове́чество от рабо́ты изба́ви, / я́ко Человеколю́бец.</p>

<p class="MsoNormal" id="n13004"><span style="color:red" id="n13005">Стих:</span> <b id="n13006">Ви́деша Тя во́ды,
Бо́же, / ви́деша Тя во́ды и убоя́шася.</b></p>

<p class="MsoNormal" id="n13007"><span style="color:red" id="n13008">И паки тойже тропарь.</span></p>

<p class="MsoNormal" id="n13009"><span style="color:red" id="n13010">Слава, глас 5: </span>Гряды́й с
пло́тию ко Иорда́ну, Го́споди, / крести́тися хотя́ во о́бразе
Челове́ка, Животода́вче, / да прельсти́вшихся нас, я́ко Благоутро́бен,
/ вся́кия ко́зни и се́ти зми́евы изба́вив, просвети́ши,
/ от Отца́ свиде́тельствуемь, / Боже́ственный же Дух голуби́ным
ви́дом Тебе́ предста́, / но всели́ в ду́ши на́ша Того́,
Человеколю́бче.</p>

<p class="MsoNormal" id="n13011"><span style="color:red" id="n13012">И ныне, тойже.</span></p>

<h3 id="n13013">Таже, прокимен, глас 6:</h3>

<p class="MsoNormal" id="n13014"><span style="color:red" id="n13015">В</span>и́деша Тя во́ды, Бо́же,
/ ви́деша Тя во́ды и убоя́шася. <span style="color:red" id="n13016">Стих:</span>
Гла́сом мои́м ко Го́споду воззва́х, гла́сом мои́м
к Бо́гу, и внят ми.</p>

<h3 id="n13017">Проро́чества Иса́иина чте́ние.</h3>

<p class="MsoNormal" id="n13018"><span style="color:red" id="n13019">Т</span>а́ко глаго́лет Госпо́дь:
измы́йтеся и чи́сти бу́дете, отыми́те лука́вствия от душ
ва́ших пред очи́ма Мои́ма, преста́ните от лука́вствий ва́ших.
Научи́теся до́брое твори́ти, изыщи́те суда́, изба́вите
оби́дима, суди́те си́ру и оправди́те вдови́цу. И прииди́те,
и истя́жимся, – глаго́лет Госпо́дь, – и а́ще бу́дут греси́
ва́ши, я́ко багря́ное, я́ко снег, убелю́; а́ще же
бу́дут, я́ко червле́ное, я́ко во́лну, убелю́. И а́ще
хо́щете и послу́шаете Мене́, блага́я земли́ сне́сте.
А́ще ли же не хо́щете, ниже́ послу́шаете Мене́, меч вас
поя́ст, – уста́ бо Госпо́дня глаго́лаша сия́.</p>

<p class="MsoNormal" align="right" style="text-align:right" id="n13020"><span style="font-size:
8.0pt;color:red" id="n13021">Ис 1:16–20</span></p>

<h3 id="n13022">Дея́ний святы́х Апо́стол чте́ние.</h3>

<p class="MsoNormal" id="n13023"><span style="color:red" id="n13024">В</span>о дни о́ны бысть внегда́
бы́ти Аполло́су в Кори́нфе, Па́влу же, проше́дшу вы́шния
страны́, приити́ во Ефе́с, и, обре́т не́кия ученики́,
рече́ к ним: а́ще у́бо Дух Свят прия́ли есте́, ве́ровавше?
Они́ же ре́ша к нему́: но ниже́, а́ще Дух Святы́й
есть, слы́шахом. Рече́ же к ним: во что у́бо крести́стеся? Они́
же реко́ша: во Иоа́нново креще́ние. Рече́ же Па́вел: Иоа́нн
у́бо крести́ креще́нием покая́ния, лю́дем глаго́ля:
во Гряду́щаго по нем да ве́руют, си́речь во Христа́ Иису́са.
Слы́шавше же, крести́шася во И́мя Го́спода Иису́са. И возло́жшу
Па́влу на ня ру́це, прии́де Дух Святы́й на ня: глаго́лаху
же язы́ки и проро́чествоваху. Бя́ше же всех муже́й я́ко
двана́десять. Вшед же в со́нмище, дерза́ше, не обину́яся, три
ме́сяцы бесе́дуя и уверя́я я́же о Ца́рствии Бо́жии.</p>

<p class="MsoNormal" align="right" style="text-align:right" id="n13025"><span style="font-size:
8.0pt;color:red" id="n13026">Зачало 42. Деян 19:1–8</span></p>

<h3 id="n13027">Евангелие от Марка, зачало 1.</h3>

<p class="MsoNormal" id="n13028"><span style="color:red" id="n13029">З</span>ача́ло Ева́нгелия Иису́са
Христа́, Сы́на Бо́жия, я́коже есть пи́сано во проро́цех:
се Аз посыла́ю А́нгела Моего́ пред лице́м Твои́м, и́же
угото́вит путь Твой пред Тобо́ю. Глас вопию́щаго в пусты́ни:
угото́вайте путь Госпо́день, пра́вы твори́те стези́ Его́.
Бысть Иоа́нн, крестя́й в пусты́ни, и пропове́дая креще́ние
покая́ния во отпуще́ние грехо́в. И исхожда́ше к нему́ вся
Иуде́йская страна́ и иерусали́мляне, и креща́хуся вси во Иорда́не
реце́ от него́, испове́дающе грехи́ своя́. Бе же Иоа́нн
оболче́н власы́ вельблу́жди, и по́яс усме́н о чре́слех
его́, и яды́й акри́ды, и мед ди́вий. И пропове́даше, глаго́ля:
гряде́т Кре́плий мене́, во след мене́, Ему́же несмь досто́ин,
прекло́нься, разреши́ти реме́нь сапо́г Его́. Аз у́бо
крести́х вы в воде́, Той же крести́т вы Ду́хом Святы́м.</p>

<p class="MsoNormal" align="right" style="text-align:right" id="n13030"><span style="font-size:
8.0pt;color:red" id="n13031">Мк 1:1–8</span></p>

<p class="MsoNormal" id="n13032"><span style="color:red" id="n13033">Таже: </span>Госпо́дь Бог благослове́н,
/ благослове́н Госпо́дь день дне, / поспеши́т нам Бог спасе́ний
на́ших, / Бог наш, Бог спаса́ти. </p>

<p class="MsoNormal" id="n13034"><span style="color:red" id="n13035">Трисвятое, по </span>О́тче наш:
<span style="color:red" id="n13036">Иерей, возглас:</span> Я́ко Твое́ есть Ца́рство:</p>

<h3 id="n13037">Кондак, глас 4:</h3>

<p class="MsoNormal" id="n13038"><span style="color:red" id="n13039">В</span>о струя́х днесь Иорда́нских
быв, Госпо́дь / Иоа́нну вопие́т: / не убо́йся крести́ти
Мя, / спасти́ бо приидо́х / Ада́ма первозда́ннаго.</p>

<p class="MsoNormal" id="n13040"><span style="color:red" id="n13041">Г</span>о́споди, поми́луй,<span style="color:red" id="n13042"> 40.</span></p>

<h3 id="n13043">И молитва:</h3>

<p class="MsoNormal" id="n13044"><span style="color:red" id="n13045">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n13046"><span style="color:red" id="n13047">Г</span>о́споди, поми́луй <span style="color:red" id="n13048">(3)</span>.</p>

<p class="MsoNormal" id="n13049"><span style="color:red" id="n13050">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n13051"><span style="color:red" id="n13052">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n13053"><span style="color:red" id="n13054">И́</span>менем Госпо́дним благослови́,
о́тче.</p>

<p class="MsoNormal" id="n13055"><span style="color:red" id="n13056">Иерей:</span> Бо́же, уще́дри
ны и благослови́ ны, просвети́ лице́ Твое́ на ны и поми́луй
ны.</p>

<h3 id="n13057">Таже молитва:</h3>

<p class="MsoNormal" id="n13058"><span style="color:red" id="n13059">В</span>лады́ко Бо́же, О́тче
Вседержи́телю, Го́споди, Сы́не Единоро́дный, Иису́се Христе́,
и Святы́й Ду́ше, еди́но Божество́, еди́на си́ла, поми́луй
мя, гре́шнаго, и, и́миже ве́си судьба́ми, спаси́ мя недосто́йнаго
раба́ Твоего́, я́ко благослове́н еси́ во ве́ки веко́в,
ами́нь.</p>

<p class="MsoNormal" id="n13060"><span style="color:red" id="n13061">На третием и шестом часех кадит диакон
Евангелие, и иконы, и настоятеля, и лики токмо.</span></p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n13062"><br clear="all" style="page-break-before:auto" id="n13063">
</span>

<div class="WordSection31" id="n13064">

<h2 id="n13065"><a name="_И_ГЛАГОЛЕМ_ЧАС_1" id="n13066"></a>И ГЛАГОЛЕМ ЧАС ШЕСТЫЙ</h2>

<p class="MsoNormal" id="n13067"><span style="color:red" id="n13068">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n13069"><span style="color:red" id="n13070">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n13071"><span style="color:red" id="n13072">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n13073">И псалом 73.</h3>

<p class="MsoNormal" id="n13074"><span style="color:red" id="n13075">В</span>ску́ю, Бо́же, отри́нул
еси́ до конца́? Разгне́вася я́рость Твоя́ на о́вцы
па́жити Твоея́. Помяни́ сонм Твой, его́же стяжа́л еси́
испе́рва, изба́вил еси́ жезло́м достоя́ния Твоего́,
гора́ Сио́н сия́, в не́йже всели́лся еси́. Воздви́гни
ру́це Твои́ на горды́ни их в коне́ц, ели́ка лука́внова
враг во святе́м Твое́м. И восхвали́шася ненави́дящии Тя посреде́
пра́здника Твоего́, положи́ша зна́мения своя́, зна́мения,
и не позна́ша. Я́ко во исхо́де превы́ше, я́ко в дубра́ве
дре́вяне, секи́рами разсеко́ша две́ри его́ вку́пе,
се́чивом и оско́рдом разруши́ша и. Возжго́ша огне́м святи́ло
Твое́, на земли́ оскверни́ша жили́ще И́мене Твоего́.
Ре́ша в се́рдцы свое́м ю́жики их вку́пе: прииди́те,
и отста́вим вся пра́здники Бо́жия от земли́. Зна́мения
их не ви́дехом: несть ктому́ проро́ка, и нас не позна́ет ктому́.
Доко́ле, Бо́же, поно́сит враг, раздражи́т проти́вный И́мя
Твое́ до конца́? Вску́ю отвраща́еши ру́ку Твою́ и
десни́цу Твою́ от среды́ не́дра Твоего́ в коне́ц?
Бог же, Царь наш пре́жде ве́ка, соде́ла спасе́ние посреде́
земли́. Ты утверди́л еси́ си́лою Твое́ю мо́ре, Ты
стерл еси́ главы́ зми́ев в воде́, Ты сокруши́л еси́
главу́ зми́еву, дал еси́ того́ бра́шно лю́дем Ефио́пским.
Ты расто́ргл еси́ исто́чники и пото́ки, Ты изсуши́л еси́
ре́ки Ифа́мския. Твой есть день, и Твоя есть нощь, Ты соверши́л еси́
зарю́ и со́лнце. Ты сотвори́л еси́ вся преде́лы земли́,
жа́тву и весну́, Ты созда́л еси́ я́. Помяни́ сия́:
враг поноси́ Го́сподеви, и лю́дие безу́мнии раздражи́ша
И́мя Твое́. Не преда́ждь зве́рем ду́шу, испове́дающуюся
Тебе́, душ убо́гих Твои́х не забу́ди до конца́. При́зри
на заве́т Твой, я́ко испо́лнишася помраче́ннии земли́ домо́в
беззако́ний. Да не возврати́тся смире́нный посра́млен, нищ и
убо́г восхвали́та И́мя Твое́. Воста́ни, Бо́же, суди́
прю Твою́, помяни́ поноше́ние Твое́, е́же от безу́мнаго
весь день. Не забу́ди гла́са моли́твенник Твои́х, горды́ня
ненави́дящих Тя взы́де вы́ну.</p>

<h3 id="n13076">Псалом 76.</h3>

<p class="MsoNormal" id="n13077"><span style="color:red" id="n13078">Г</span>ла́сом мои́м ко Го́споду
воззва́х, гла́сом мои́м к Бо́гу, и внят ми. В день ско́рби
моея́ Бо́га взыска́х рука́ма мои́ма, но́щию пред Ним,
и не прельще́н бых: отве́ржеся уте́шитися душа́ моя́. Помяну́х
Бо́га и возвесели́хся; поглумля́хся, и малоду́шствоваше дух
мой. Предвари́сте стражбы́ о́чи мои́, смято́хся и не глаго́лах.
Помы́слих дни пе́рвыя, и ле́та ве́чная помяну́х, и поуча́хся.
Но́щию се́рдцем мои́м глумля́хся, и тужа́ше дух мой. Еда́
во ве́ки отри́нет Госпо́дь и не приложи́т благоволи́ти
па́ки? Или́ до конца́ ми́лость Свою́ отсече́т, сконча́
глаго́л от ро́да в род? Еда́ забу́дет уще́дрити Бог или́
удержи́т во гне́ве Свое́м щедро́ты Своя́? И рех: ны́не
нача́х, сия́ изме́на десни́цы Вы́шняго. Помяну́х дела́
Госпо́дня, я́ко помяну́ от нача́ла чудеса́ Твоя́.
И поучу́ся во всех де́лех Твои́х и в начина́ниих Твои́х
поглумлю́ся. Бо́же, во святе́м путь Твой: кто Бог ве́лий, я́ко
Бог наш? Ты еси́ Бог, творя́й чудеса́, сказа́л еси́ в лю́дех
си́лу Твою́. Изба́вил еси́ мы́шцею Твое́ю лю́ди
Твоя́, сы́ны Иа́ковли и Ио́сифовы. Ви́деша Тя во́ды,
Бо́же, ви́деша Тя во́ды и убоя́шася, смято́шася бе́здны.
Мно́жество шу́ма вод, глас да́ша о́блацы, и́бо стре́лы
Твоя́ прехо́дят. Глас гро́ма Твоего́ в колеси́, освети́ша
мо́лния Твоя́ вселе́нную, подви́жеся и тре́петна бысть
земля́. В мо́ри путие́ Твои́, и стези́ Твои́ в вода́х
мно́гих, и следы́ Твоя́ не позна́ются. Наста́вил еси́,
я́ко о́вцы, лю́ди Твоя́ руко́ю Моисе́овою и Ааро́нею.</p>

<h3 id="n13079">Псалом 90.</h3>

<p class="MsoNormal" id="n13080"><span style="color:red" id="n13081">Ж</span>ивы́й в по́мощи Вы́шняго,
в кро́ве Бо́га Небе́снаго водвори́тся. Рече́т Го́сподеви:
засту́пник мой еси́ и прибе́жище мое́, Бог мой, и упова́ю
на Него́. Я́ко Той изба́вит тя от се́ти ло́вчи и от словесе́
мяте́жна. Плещма́ Свои́ма осени́т тя, и под криле́ Его́
наде́ешися, ору́жием обы́дет тя и́стина Его́. Не убои́шися
от стра́ха нощна́го, от стрелы́, летя́щия во дни, от ве́щи,
во тме преходя́щия, от сря́ща и бе́са полу́деннаго. Паде́т
от страны́ твоея́ ты́сяща и тма одесну́ю тебе́, к тебе́
же не прибли́жится. Оба́че очи́ма твои́ма смо́триши и воздая́ние
гре́шников у́зриши. Я́ко Ты, Го́споди, упова́ние мое́,
Вы́шняго положи́л еси́ прибе́жище Твое́. Не прии́дет
к тебе́ зло, и ра́на не прибли́жится телеси́ твоему́. Я́ко
А́нгелом Свои́м запове́сть о тебе́ сохрани́ти тя во всех
путе́х твои́х. На рука́х во́змут тя, да не когда́ преткне́ши
о ка́мень но́гу твою́. На а́спида и васили́ска насту́пиши
и попере́ши льва и зми́я. Я́ко на Мя упова́, и изба́влю
и́; покры́ю и́, я́ко позна́ и́мя Мое́. Воззове́т
ко Мне, и услы́шу его́; с ним есмь в ско́рби, изму́ его́
и просла́влю его́. Долгото́ю дней испо́лню его́ и явлю́
ему́ спасе́ние Мое́.</p>

<p class="MsoNormal" id="n13082"><span style="color:red" id="n13083">Сла́ва, и ны́не,</span> Аллилу́иа,<span style="color:red" id="n13084"> (3). </span>Го́споди, поми́луй,<span style="color:red" id="n13085"> (3).</span></p>

<h4 id="n13086">Слава, тропарь, глас 4:</h4>

<p class="MsoNormal" id="n13087"><span style="color:red" id="n13088">В</span>озвраща́шеся иногда́
Иорда́н река́ ми́лотию Елиссе́евою, / возне́сшуся Илии́,
/ и разделя́хуся во́ды сю́ду и сю́ду, / и бысть ему́ сух
путь, и́же мо́крый, / во о́браз вои́стинну Креще́ния,
/ и́мже мы теку́щее жития́ прехо́дим ше́ствие: / Христо́с
яви́ся во Иорда́не освяти́ти во́ды.</p>

<p class="MsoNormal" id="n13089"><span style="color:red" id="n13090">И ныне, Богородичен: </span>Я́ко
не и́мамы дерзнове́ния за премно́гия грехи́ на́ша, / Ты
и́же от Тебе́ Ро́ждшагося моли́, Богоро́дице Де́во,
/ мно́го бо мо́жет моле́ние Ма́тернее ко благосе́рдию Влады́ки.
/ Не пре́зри гре́шных мольбы́, Всечи́стая, / я́ко ми́лостив
есть и спасти́ моги́й, / И́же и страда́ти о нас изво́ливый.</p>

<h3 id="n13091">Таже, стихира, глас 8:</h3>

<p class="MsoNormal" id="n13092"><span style="color:red" id="n13093">Т</span>а́ко глаго́лет Госпо́дь
ко Иоа́нну: / проро́че, гряди́ крести́ти Мене́, / тебе́
созда́вшаго, и просвеща́ющаго благода́тию, / и очища́ющаго всех.
/ Прикосни́ся Боже́ственному Моему́ верху́ / и не усумни́ся.
/ Про́чее оста́ви ны́не, / и́бо испо́лнити приидо́х
пра́вду вся́кую. / Ты же не усумни́ся отню́д, / и́бо тая́щагося
в вода́х бори́теля, / кня́зя тьмы, тщу́ся погуби́ти, /
избавля́я мир от его́ сете́й ны́не, / подая́ я́ко
Человеколю́бец Живо́т ве́чный. <span style="color:red" id="n13094">(2)</span></p>

<p class="MsoNormal" id="n13095"><span style="color:red" id="n13096">Таже стих, глас 6:</span> <b id="n13097">Сего́
ра́ди помяну́х Тя / от земли́ Иорда́нски и Ермонии́мски.</b></p>

<p class="MsoNormal" id="n13098"><span style="color:red" id="n13099">Д</span>несь псало́мское проро́чество
коне́ц прия́ти спеши́т: / мо́ре бо, – рече́, – ви́де
и побеже́, / Иорда́н возврати́ся вспять / от лица́ Госпо́дня,
от лица́ Бо́га Иа́ковля, / прише́дша от раба́ прия́ти
Креще́ние. / Я́ко да и мы, и́дольския измы́вшеся нечистоты́,
/ просвети́мся душа́ми Его́ ра́ди.</p>

<p class="MsoNormal" id="n13100"><span style="color:red" id="n13101">Стих:</span> <b id="n13102">Ви́деша Тя во́ды,
Бо́же, / ви́деша Тя во́ды и убоя́шася.</b></p>

<p class="MsoNormal" id="n13103"><span style="color:red" id="n13104">Паки тойже.</span></p>

<p class="MsoNormal" id="n13105"><span style="color:red" id="n13106">Слава, глас 5: </span>Что возвраща́еши
твоя́ во́ды, о Иорда́не? / Что воспяща́еши струи́, / и
не прехо́диши е́же по естеству́ хожде́ние? / Не мо́щно
ми терпе́ти, – рече́, – Огня́, пояда́ющаго мя. / Удивля́юся
и ужаса́юся кра́йнему схожде́нию: / я́ко не обыко́х Чи́стаго
измыва́ти, / ни навыко́х Безгре́шнаго отира́ти, / но оскверне́нныя
сосу́ды очища́ти, / те́рния попаля́ти ми согреше́ний учи́т
/ и́же во мне креща́емый Христо́с. / Иоа́нн свиде́тельствует
ми глас Сло́ва, вопия́: / се А́гнец Бо́жий, взе́мляй грехи́
ми́ра. / Тому́, ве́рнии, возопии́м: / явле́йся, Бо́же,
в на́ше спасе́ние, сла́ва Тебе́.</p>

<p class="MsoNormal" id="n13107"><span style="color:red" id="n13108">И ныне, тойже.</span></p>

<h3 id="n13109">Таже, прокимен, глас 4:</h3>

<p class="MsoNormal" id="n13110"><span style="color:red" id="n13111">В</span> мо́ри путие́ Твои́,
/ и стези́ Твоя́ в вода́х мно́гих. <span style="color:red" id="n13112">Стих:</span>
Глас гро́ма Твоего́ в колеси́.</p>

<p class="MsoNormal" id="n13113"><span style="color:red" id="n13114">Таже, паремия.</span></p>

<h3 id="n13115">Проро́чества Иса́иина чте́ние.</h3>

<p class="MsoNormal" id="n13116"><span style="color:red" id="n13117">Т</span>а́ко глаго́лет Госпо́дь:
почерпи́те во́ду с весе́лием от исто́чников спасе́ния.
И рече́ши в день он: испове́дайтеся Го́сподеви и призови́те
И́мя Его́. Вознеси́те во язы́цех сла́ву Его́, помяни́те,
я́ко вознесе́ся И́мя Его́. По́йте И́мя Госпо́дне,
я́ко высо́кая сотвори́. Возвести́те сия́ по всей земли́,
ра́дуйтеся и весели́теся, живу́щии в Сио́не, я́ко вознесе́ся
Святы́й Изра́илев посреде́ его́.</p>

<p class="MsoNormal" align="right" style="text-align:right" id="n13118"><span style="font-size:
8.0pt;color:red" id="n13119">Ис 12:3–6</span></p>

<h3 id="n13120">К Ри́мляном посла́ния свята́го апо́стола Па́вла чте́ние.</h3>

<p class="MsoNormal" id="n13121"><span style="color:red" id="n13122">Б</span>ра́тие, ели́цы во Христа́
Иису́са крести́хомся, в смерть Его́ крести́хомся. Спогребо́хомся
у́бо Ему́ креще́нием в смерть: да я́коже воста́ Христо́с
от ме́ртвых сла́вою О́тчею, та́ко и мы во обновле́нии жи́зни
ходи́ти на́чнем. А́ще бо сообра́зни бы́хом подо́бию
сме́рти Его́, то и воскресе́нию бу́дем. Сие́ ве́дяще,
я́ко ве́тхий наш челове́к с Ним распя́тся, да упраздни́тся
те́ло грехо́вное, я́ко ктому́ не рабо́тати нам греху́.
Уме́рый бо, оправди́ся от греха́. А́ще ли умро́хом со Христо́м,
ве́руем, я́ко и жи́ви бу́дем с Ним, ве́дяще, я́ко
Христо́с воста́ от ме́ртвых, ктому́ уже́ не умира́ет,
смерть Ему́ ктому́ не облада́ет. Е́же бо у́мре, греху́
у́мре еди́ною, а е́же живе́т, Бо́гови живе́т. Та́кожде
и вы помышля́йте себе́: ме́ртвым у́бо бы́ти греху́,
живы́м же Бо́гови, о Христе́ Иису́се, Го́споде на́шем.</p>

<p class="MsoNormal" align="right" style="text-align:right" id="n13123"><span style="font-size:
8.0pt;color:red" id="n13124">Зачало 91. Рим 6:3–11</span></p>

<h3 id="n13125">Евангелие от Марка, зачало 2.</h3>

<p class="MsoNormal" id="n13126"><span style="color:red" id="n13127">В</span>о вре́мя о́но прии́де
Иису́с от Назаре́та Галиле́йскаго и крестися от Иоанна во Иорда́не.
И а́бие восходя́ от воды́, ви́де разводя́щася Небеса́
и Дух, я́ко го́лубь, сходя́щ Нань. И глас бысть с Небесе́: Ты
еси́ Сын Мой возлю́бленный, о Не́мже благоволи́х. И а́бие
Дух изведе́ Его́ в пусты́ню. И бе ту в пусты́ни дней четы́редесять,
искуша́емь сатано́ю, и бе со зверьми́, и А́нгели служа́ху
Ему́. По преда́нии же Иоа́ннове, прии́де Иису́с в Галиле́ю,
пропове́дая Ева́нгелие Ца́рствия Бо́жия и глаго́ля: я́ко
испо́лнися вре́мя и прибли́жися Ца́рствие Бо́жие. Пока́йтеся
и ве́руйте во Ева́нгелие.</p>

<p class="MsoNormal" align="right" style="text-align:right" id="n13128"><span style="font-size:
8.0pt;color:red" id="n13129">Мк 1:9-15</span></p>

<p class="MsoNormal" id="n13130"><span style="color:red" id="n13131">Таже: </span>Ско́ро да предваря́т
ны щедро́ты Твоя́, Го́споди, / я́ко обнища́хом зело́.
/ Помози́ нам, Бо́же Спа́се наш, / сла́вы ра́ди И́мене
Твоего́, Го́споди, изба́ви нас / и очи́сти грехи́ на́ша,
И́мене ра́ди Твоего́.</p>

<p class="MsoNormal" id="n13132"><span style="color:red" id="n13133">Трисвятое и по </span>О́тче наш:
<span style="color:red" id="n13134">Священник:</span> Я́ко Твое́ есть Ца́рство:</p>

<h3 id="n13135">Кондак, глас 4:</h3>

<p class="MsoNormal" id="n13136"><span style="color:red" id="n13137">В</span>о струя́х днесь Иорда́нских
быв, Госпо́дь / Иоа́нну вопие́т: / не убо́йся крести́ти
Мя, / спасти́ бо приидо́х / Ада́ма первозда́ннаго.</p>

<p class="MsoNormal" id="n13138"><span style="color:red" id="n13139">Г</span>о́споди, поми́луй,<span style="color:red" id="n13140"> 40.</span></p>

<h3 id="n13141">И молитва:</h3>

<p class="MsoNormal" id="n13142"><span style="color:red" id="n13143">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n13144"><span style="color:red" id="n13145">Г</span>о́споди, поми́луй <span style="color:red" id="n13146">(3)</span>.</p>

<p class="MsoNormal" id="n13147"><span style="color:red" id="n13148">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n13149"><span style="color:red" id="n13150">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n13151"><span style="color:red" id="n13152">И́</span>менем Госпо́дним благослови́,
о́тче.</p>

<p class="MsoNormal" id="n13153"><span style="color:red" id="n13154">Священник:</span> Бо́же, уще́дри
ны и благослови́ ны, просвети́ лице́ Твое́ на ны и поми́луй
ны.</p>

<h3 id="n13155">И молитва:</h3>

<p class="MsoNormal" id="n13156"><span style="color:red" id="n13157">Б</span>о́же и Го́споди сил
и всея́ тва́ри Соде́телю, И́же за милосе́рдие безприкла́дныя
ми́лости Твоея́ Единоро́днаго Сы́на Твоего́, Го́спода
на́шего Иису́са Христа́, низпосла́вый на спасе́ние ро́да
на́шего, и честны́м Его́ Кресто́м рукописа́ние грех на́ших
растерза́вый, и победи́вый тем нача́ла и вла́сти тьмы. Сам,
Влады́ко Человеколю́бче, приими́ и нас, гре́шных, благода́рственныя
сия́ и моле́бныя моли́твы и изба́ви нас от вся́каго всегуби́тельнаго
и мра́чнаго прегреше́ния и всех озло́бити нас и́щущих ви́димых
и неви́димых враг. Пригвозди́ стра́ху Твоему́ пло́ти на́ша
и не уклони́ серде́ц на́ших в словеса́ или́ помышле́ния
лука́вствия, но любо́вию Твое́ю уязви́ ду́ши на́ша,
да, к Тебе́ всегда́ взира́юще и е́же от Тебе́ све́том
наставля́еми, Тебе́, непристу́пнаго и присносу́щнаго зря́ще
Све́та, непреста́нное Тебе́ испове́дание и благодаре́ние
возсыла́ем, Безнача́льному Отцу́ со Единоро́дным Твои́м
Сы́ном и Всесвяты́м, и Благи́м, и Животворя́щим Твои́м
Ду́хом ны́не, и при́сно, и во ве́ки веко́в, ами́нь.</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n13158"><br clear="all" style="page-break-before:auto" id="n13159">
</span>

<div class="WordSection32" id="n13160">

<h2 id="n13161"><a name="_ТАЖЕ_ЧАС_ДЕВЯТЫЙ_1" id="n13162"></a>ТАЖЕ ЧАС ДЕВЯТЫЙ</h2>

<p class="MsoNormal" id="n13163"><span style="color:red" id="n13164">П</span>рииди́те, поклони́мся
Царе́ви на́шему Бо́гу.</p>

<p class="MsoNormal" id="n13165"><span style="color:red" id="n13166">П</span>рииди́те, поклони́мся
и припаде́м Христу́, Царе́ви на́шему Бо́гу.</p>

<p class="MsoNormal" id="n13167"><span style="color:red" id="n13168">П</span>рииди́те, поклони́мся
и припаде́м Самому́ Христу́, Царе́ви и Бо́гу на́шему.</p>

<h3 id="n13169">Псалом 92.</h3>

<p class="MsoNormal" id="n13170"><span style="color:red" id="n13171">Г</span>оспо́дь воцари́ся,
в ле́поту облече́ся, облече́ся Госпо́дь в си́лу и препоя́сася,
/ и́бо утверди́ вселе́нную, я́же не подви́жится. Гото́в
престо́л Твой отто́ле, / от ве́ка Ты еси́. Воздвиго́ша
ре́ки, Го́споди, воздвиго́ша ре́ки гла́сы своя́. Во́змут
ре́ки сотре́ния своя́ от гласо́в вод мно́гих. Ди́вны
высоты́ морски́я, ди́вен в высо́ких Госпо́дь. Свиде́ния
Твоя́ уве́ришася зело́: до́му Твоему́ подоба́ет святы́ня,
Го́споди, в долготу́ дний.</p>

<h3 id="n13172">Псалом 113.</h3>

<p class="MsoNormal" id="n13173"><span style="color:red" id="n13174">В</span>о исхо́де Изра́илеве
от Еги́пта, до́му Иа́ковля, из люде́й ва́рвар, бысть Иуде́я
святы́ня Его́, Изра́иль о́бласть Его́. Мо́ре ви́де
и побеже́, Иорда́н возврати́ся вспять. Го́ры взыгра́шася,
я́ко овни́, и хо́лми, я́ко а́гнцы о́вчии. Что ти есть,
мо́ре, я́ко побе́гло еси́, и тебе́, Иорда́не, я́ко
возврати́лся еси́ вспять? Го́ры, я́ко взыгра́стеся, я́ко
овни́, и хо́лми, я́ко а́гнцы о́вчии? От лица́ Госпо́дня
подви́жеся земля́, от лица́ Бо́га Иа́ковля, обра́щшаго
ка́мень во езе́ра водна́я, и несеко́мый во исто́чники водны́я.
Не нам, Го́споди, не нам, но И́мени Твоему́ даждь сла́ву, о
ми́лости Твое́й и и́стине Твое́й, да не когда́ реку́т
языцы: где есть Бог их? Бог же наш на Небеси́ и на земли́, вся, ели́ка
восхоте́, сотвори́. И́доли язы́к сребро́ и зла́то,
дела́ рук челове́ческих: / уста́ и́мут, и не возглаго́лют,
о́чи и́мут, и не у́зрят, у́ши и́мут, и не услы́шат,
но́здри и́мут, и не обоня́ют, ру́це и́мут, и не ося́жут,
но́зе и́мут, и не по́йдут, не возглася́т горта́нем свои́м.
Подо́бни им да бу́дут творя́щии я́ и вси, наде́ющиися на
ня. Дом Изра́илев упова́ на Го́спода, Помо́щник и Защи́титель
им есть. Дом Ааро́нь упова́ на Го́спода, Помо́щник и Защи́титель
им есть. Боя́щиися Го́спода упова́ша на Го́спода, Помо́щник
и Защи́титель им есть. Госпо́дь, помяну́в ны, благослови́л есть
нас, благослови́л есть дом Изра́илев, благослови́л есть дом Ааро́нь.
Благослови́л есть боя́щияся Го́спода, ма́лыя с вели́кими.
Да приложи́т Госпо́дь на вы, на вы и на сы́ны ва́ша. Благослове́ни
вы Го́сподеви, Сотво́ршему Не́бо и зе́млю. Не́бо Небесе́
Го́сподеви, зе́млю же даде́ сыново́м челове́ческим. Не
ме́ртвии восхва́лят Тя, Го́споди, ниже́ вси, низходя́щии
во ад: Но мы, живи́и, благослови́м Го́спода от ны́не и до ве́ка.</p>

<h3 id="n13175">Псалом 85.</h3>

<p class="MsoNormal" id="n13176"><span style="color:red" id="n13177">П</span>риклони́, Го́споди,
у́хо Твое́ и услы́ши мя, я́ко нищ и убо́г есмь аз. Сохрани́
ду́шу мою́, я́ко преподо́бен есмь; спаси́ раба́ Твоего́,
Бо́же мой, упова́ющаго на Тя. Поми́луй мя, Го́споди, я́ко
к Тебе́ воззову́ весь день. Возвесели́ ду́шу раба́ Твоего́,
я́ко к Тебе́ взях ду́шу мою́. Я́ко Ты, Го́споди, благ,
и кро́ток, и многоми́лостив всем, призыва́ющим Тя. Внуши́, Го́споди,
моли́тву мою́ и вонми́ гла́су моле́ния моего́. В день
ско́рби моея́ воззва́х к Тебе́, я́ко услы́шал мя еси́.
Несть подо́бен Тебе́ в бозе́х, Го́споди, и несть по дело́м
Твои́м. Вси язы́цы, ели́ки сотвори́л еси́, прии́дут,
и покло́нятся пред Тобо́ю, Го́споди, и просла́вят И́мя
Твое́, я́ко ве́лий еси́ Ты и творя́й чудеса́, Ты еси́
Бог еди́н. Наста́ви мя, Го́споди, на путь Твой, и пойду́ во
и́стине Твое́й: да возвесели́тся се́рдце мое́ боя́тися
И́мене Твоего́. Испове́мся Тебе́, Го́споди Бо́же мой,
всем се́рдцем мои́м и просла́влю И́мя Твое́ в век. Я́ко
ми́лость Твоя́ ве́лия на мне, и изба́вил еси́ ду́шу
мою́ от а́да преиспо́днейшаго. Бо́же, законопресту́пницы
воста́ша на мя, и сонм держа́вных взыска́ша ду́шу мою́
и не предложи́ша Тебе́ пред собо́ю. И Ты, Го́споди Бо́же
мой, ще́дрый и ми́лостивый, долготерпели́вый, и многоми́лостивый,
и и́стинный, при́зри на мя и поми́луй мя, даждь держа́ву Твою́
о́троку Твоему́ и спаси́ сы́на рабы́ Твоея́. Сотвори́
со мно́ю зна́мение во бла́го, и да ви́дят ненави́дящии
мя и постыдя́тся, я́ко Ты, Го́споди, помо́гл ми и уте́шил
мя еси́.</p>

<p class="MsoNormal" id="n13178"><span style="color:red" id="n13179">Сла́ва, и ны́не,</span> Аллилу́иа,<span style="color:red" id="n13180"> (3). </span>Го́споди, поми́луй,<span style="color:red" id="n13181"> (3).</span></p>

<h4 id="n13182">Слава, тропарь, глас 4:</h4>

<p class="MsoNormal" id="n13183"><span style="color:red" id="n13184">В</span>озвраща́шеся иногда́
Иорда́н река́ ми́лотию Елиссе́евою, / возне́сшуся Илии́,
/ и разделя́хуся во́ды сю́ду и сю́ду, / и бысть ему́ сух
путь, и́же мо́крый, / во о́браз вои́стинну Креще́ния,
/ и́мже мы теку́щее жития́ прехо́дим ше́ствие: / Христо́с
яви́ся во Иорда́не освяти́ти во́ды.</p>

<p class="MsoNormal" id="n13185"><span style="color:red" id="n13186">И ныне, Богородичен: </span>И́же
нас ра́ди рожде́йся от Де́вы, / и распя́тие претерпе́в,
Благи́й, / испрове́ргий сме́ртию смерть и воскресе́ние явле́й,
я́ко Бог, / не пре́зри, я́же созда́л еси́ руко́ю Твое́ю.
/ Яви́ человеколю́бие Твое́, Ми́лостиве, / приими́ ро́ждшую
Тя Богоро́дицу, моля́щуюся за ны, / и спаси́, Спа́се наш, лю́ди
отча́янныя.</p>

<h3 id="n13187">Таже, тропарь, глас 7:</h3>

<p class="MsoNormal" id="n13188"><span style="color:red" id="n13189">У́</span>жас бе ви́дети / Небесе́
и земли́ Творца́, на реце́ обна́жшагося / и Креще́ние от
раба́ за на́ше спасе́ние прие́млющаго, я́ко раба́.
/ И ли́цы А́нгельстии дивля́хуся стра́хом и ра́достию,
/ с ни́миже покланя́емся Тебе́: / спаси́ нас, Го́споди.
<span style="color:red" id="n13190">(2)</span></p>

<p class="MsoNormal" id="n13191"><span style="color:red" id="n13192">Таже стих, глас 2: </span><b id="n13193">Сего́
ра́ди помяну́х Тя / от земли́ Иорда́нски и Ермонии́мски.</b></p>

<p class="MsoNormal" id="n13194"><span style="color:red" id="n13195">Е</span>гда́ к себе́ гряду́ща
Предте́ча Го́спода сла́вы вопия́ше зря: / Сей, избавля́яй
ми́ра, прии́де от истле́ния, / Сей избавля́ет нас от ско́рби,
/ Сей согреше́ний оставле́ние да́рует, я́ко Бог на земли́,
/ от Де́вы Чи́стыя прии́де ми́лости ра́ди / и вме́сто
рабо́в сы́ны Бо́жия соде́ловает, / вме́сто же тьмы просвеща́ет
челове́чество / водо́ю Боже́ственнаго Креще́ния Его́.
/ Про́чее, прииди́те, согла́сно Того́ да славосло́вим
/ со Отце́м и со Святы́м Ду́хом.</p>

<p class="MsoNormal" id="n13196"><span style="color:red" id="n13197">Стих:</span> <b id="n13198">Ви́деша Тя во́ды,
Бо́же, / ви́деша Тя во́ды и убоя́шася.</b></p>

<p class="MsoNormal" id="n13199"><span style="color:red" id="n13200">И паки, тойже тропарь.</span></p>

<h3 id="n13201">Таже канонарх, став среди церкве,<br id="n13202">
прочитает стихиру сию: Глас 5:</h3>

<p class="MsoNormal" id="n13203"><span style="color:red" id="n13204">Р</span>у́ку твою́, прикосну́вшуюся
пречи́стому верху́ Влады́чню, / с не́юже и пе́рстом Того́
нам показа́л еси́, / воздежи́ о нас к Нему́, Крести́телю,
/ я́ко дерзнове́ние име́я мно́го, / и́бо бо́лий проро́к
всех, от Него́ свиде́тельствован еси́. / О́чи же твои́
па́ки, / Всесвята́го Ду́ха ви́девшия, я́ко в ви́де
голуби́не соше́дша, / воздви́гни к Нему́, Крести́телю,
/ и ми́лостива нам соде́лай, / и прииди́, ста́ни с на́ми,
/ запеча́таяй пе́ние и предначина́яй торжество́.</p>

<p class="MsoNormal" id="n13205"><span style="color:red" id="n13206">И творим три поклоны.</span></p>

<p class="MsoNormal" id="n13207"><span style="color:red" id="n13208">Потом глаголет велегласно многолетны
священник или диакон:</span></p>

<p class="MsoNormal" id="n13209"><span style="color:red" id="n13210">В</span>ели́кому Го́споди́ну
и Отцу́ на́шему, / Святе́йшему Патриа́рху Моско́вскому
и всея́ Руси́, / [Свя́то-Тро́ицкия Се́ргиевы Ла́вры
священноархимандри́ту] <span style="color:red" id="n13211">(имя рек)</span>, / Свяще́нному
Сино́ду, / Преосвяще́нным митрополи́том, архиепи́скопом и епи́скопом,
/ и господи́ну на́шему Преосвяще́ннейшему <span style="color:red" id="n13212">(имя рек, его же есть область)</span>, / настоя́телю свята́го
хра́ма сего́, / и всему́ освяще́нному собо́ру, / Богохрани́мей
стране́ на́шей, власте́м и во́инству ея́, / мно́га
ле́та.</p>

<p class="MsoNormal" id="n13213"><span style="color:red" id="n13214">В</span>сем правосла́вным христиа́ном
пода́ждь, Го́споди, тиши́ну, и благоде́нствие, и изоби́лие
плодо́в земны́х, и мно́га ле́та.</p>

<h4 id="n13215">Аще ли в монастыре:</h4>

<p class="MsoNormal" id="n13216"><span style="color:red" id="n13217">С</span>паси́, Христе́ Бо́же,
преподо́бнаго отца́ на́шего игу́мена <span style="color:red" id="n13218">(или архимандрита, имя рек),</span> е́же о Христе́ с
бра́тиею, и святу́ю оби́тель сию́ в ми́ре сохрани́,
и храм сей святы́й утверди́ во ве́ки веко́в, ами́нь.</p>

<p class="MsoNormal" id="n13219"><span style="color:red" id="n13220">И поют трижды:</span> Спаси́, Христе́
Бо́же:</p>

<p class="MsoNormal" id="n13221"><span style="color:red" id="n13222">Таже оба лика вкупе поют предреченную
стихиру.</span></p>

<p class="MsoNormal" id="n13223"><span style="color:red" id="n13224">Слава, и ныне, глас 5: </span>Ру́ку
твою́:<span style="color:red" id="n13225"> всю до конца. На 9-м часе кадит диакон весь
храм.</span></p>

<h3 id="n13226">Таже прокимен, глас 3:</h3>

<p class="MsoNormal" id="n13227"><span style="color:red" id="n13228">Г</span>оспо́дь просвеще́ние
мое́ и Спаси́тель мой, / кого́ убою́ся? <span style="color:red" id="n13229">Стих: </span>Госпо́дь Защи́титель живота́ моего́,
от кого́ устрашу́ся?</p>

<p class="MsoNormal" id="n13230"><span style="color:red" id="n13231">Посем паремия:</span></p>

<h3 id="n13232">Проро́чества Иса́иина чте́ние.</h3>

<p class="MsoNormal" id="n13233"><span style="color:red" id="n13234">Т</span>а́ко глаго́лет Госпо́дь:
во вре́мя прия́тное послу́шах тя и в день спасе́ния помого́х
тебе́. / И созда́х тя и дах тя в заве́т язы́ков, / е́же
устро́ити зе́млю и насле́дити насле́дие пусты́ни. Глаго́люща
су́щим во у́зах: изыди́те! / И су́щим во тьме: откры́йтеся!
На всех путе́х пасти́ся бу́дут, и на всех стезя́х па́жить
их. Не вза́лчут, ниже́ вжа́ждут, ниже́ порази́т их зной,
ниже́ со́лнце, но Ми́луяй их уте́шит я́ и сквозе́
исто́чники вод проведе́т я́. И положу́ вся́кую го́ру
в путь и вся́кую стезю́ в па́ству их. Се си́и издале́ча
прии́дут, си́и от се́вера и мо́ря, ини́и же от земли́
Пе́рсския. Да веселя́тся Небеса́, и ра́дуется земля́, да
отры́гнут го́ры весе́лие и хо́лми пра́вду, я́ко поми́лова
Бог лю́ди Своя́ и смире́нныя люде́й уте́ши. Рече́
же Сио́н: оста́ви мя Госпо́дь, и Бог забы́ мя. Еда́ забу́дет
жена́ отроча́ свое́? Или́ не поми́лует изча́дия чре́ва
своего́? А́ще ли же и сих забу́дет жена́, но Аз не забу́ду
тебе́, – глаго́лет Госпо́дь.</p>

<p class="MsoNormal" align="right" style="text-align:right" id="n13235"><span style="font-size:
8.0pt;color:red" id="n13236">Ис 49:8–15</span></p>

<h3 id="n13237">К Ти́ту посла́ния свята́го апо́стола Па́вла чте́ние.</h3>

<p class="MsoNormal" id="n13238"><span style="color:red" id="n13239">Ч</span>а́до Ти́те, яви́ся
благода́ть Бо́жия спаси́тельная всем челове́ком, наказу́ющи
нас, да отве́ргшеся нече́стия и мирски́х похоте́й, целому́дренно,
и пра́ведно, и благоче́стно поживе́м в ны́нешнем ве́це,
жду́ще блаже́ннаго упова́ния и явле́ния сла́вы Вели́каго
Бо́га и Спа́са на́шего Иису́са Христа́. И́же дал есть
Себе́ за ны, да изба́вит ны от вся́каго беззако́ния и очи́стит
Себе́ лю́ди избра́нны, ревни́тели до́брым дело́м.
Егда́ же благода́ть и человеколю́бие яви́ся Спа́са на́шего
Бо́га, не от дел пра́ведных, и́хже сотвори́хом мы, но по Свое́й
Его́ ми́лости, спасе́ нас ба́нею пакибытия́ и обновле́нием
Ду́ха Свята́го, Его́же излия́ на нас оби́льно Иису́с
Христо́м, Спаси́телем на́шим, да оправди́вшеся благода́тию
Его́, насле́дницы бу́дем по упова́нию жи́зни ве́чныя.</p>

<p class="MsoNormal" align="right" style="text-align:right" id="n13240"><span style="font-size:
8.0pt;color:red" id="n13241">Зачало 302А. Тит 2:11–14; 3:4–7</span></p>

<h3 id="n13242">Евангелие от Матфея, зачало 6.</h3>

<p class="MsoNormal" id="n13243"><span style="color:red" id="n13244">В</span>о вре́мя о́но прии́де
Иису́с от Галиле́и на Иорда́н ко Иоа́нну крести́тися от
него́. Иоа́нн же возбраня́ше Ему́, глаго́ля: аз тре́бую
Тобо́ю крести́тися, и Ты ли гряде́ши ко мне? Отвеща́в же, Иису́с
рече́ к нему́: оста́ви ны́не, та́ко бо подо́бно есть
нам испо́лнити вся́ку пра́вду. Тогда́ оста́ви Его́.
И, крести́вся, Иису́с взы́де а́бие от воды́, и се отверзо́шася
Ему́ Небеса́, и ви́де Ду́ха Бо́жия, сходя́ща, я́ко
го́лубя, и гряду́ща на Него́. И се глас с Небесе́, глаго́ля:
Сей есть Сын Мой возлю́бленный, о Не́мже благоволи́х.</p>

<p class="MsoNormal" align="right" style="text-align:right" id="n13245"><span style="font-size:
8.0pt;color:red" id="n13246">Мф 3:13–17</span></p>

<p class="MsoNormal" id="n13247"><span style="color:red" id="n13248">Таже: </span>Не преда́ждь нас до
конца́ И́мене Твоего́ ра́ди, / и не разори́ заве́та
Твоего́, / и не отста́ви ми́лости Твоея́ от нас / Авраа́ма
ра́ди, возлю́бленнаго от Тебе́, / и за Исаа́ка, раба́ Твоего́,
/ и Изра́иля, свята́го Твоего́.</p>

<p class="MsoNormal" id="n13249"><span style="color:red" id="n13250">Трисвятое, и по </span>О́тче наш:
<span style="color:red" id="n13251">Священник:</span> Я́ко Твое́ есть Ца́рство:</p>

<h3 id="n13252">Кондак, глас 4:</h3>

<p class="MsoNormal" id="n13253"><span style="color:red" id="n13254">В</span>о струя́х днесь Иорда́нских
быв, Госпо́дь / Иоа́нну вопие́т: / не убо́йся крести́ти
Мя, / спасти́ бо приидо́х / Ада́ма первозда́ннаго.</p>

<p class="MsoNormal" id="n13255"><span style="color:red" id="n13256">Г</span>о́споди, поми́луй,<span style="color:red" id="n13257"> 40.</span></p>

<h3 id="n13258">И молитва:</h3>

<p class="MsoNormal" id="n13259"><span style="color:red" id="n13260">И́</span>же на вся́кое вре́мя
и на вся́кий час, на Небеси́ и на земли́, покланя́емый и сла́вимый,
Христе́ Бо́же, Долготерпели́ве, Многоми́лостиве, Многоблагоутро́бне,
И́же пра́ведныя любя́й и гре́шныя ми́луяй, И́же вся
зовы́й ко спасе́нию обеща́ния ра́ди бу́дущих благ. Сам,
Го́споди, приими́ и на́ша в час сей моли́твы и испра́ви
живо́т наш к за́поведем Твои́м, ду́ши на́ша освяти́,
телеса́ очи́сти, помышле́ния испра́ви, мы́сли очи́сти
и изба́ви нас от вся́кия ско́рби, зол и боле́зней, огради́
нас святы́ми Твои́ми А́нгелы, да ополче́нием их соблюда́еми
и наставля́еми, дости́гнем в соедине́ние ве́ры и в ра́зум
непристу́пныя Твоея́ сла́вы, я́ко благослове́н еси́
во ве́ки веко́в, ами́нь.</p>

<p class="MsoNormal" id="n13261"><span style="color:red" id="n13262">Г</span>о́споди, поми́луй <span style="color:red" id="n13263">(3)</span>.</p>

<p class="MsoNormal" id="n13264"><span style="color:red" id="n13265">С</span>ла́ва Отцу́ и Сы́ну
и Свято́му Ду́ху, и ны́не и при́сно и во ве́ки веко́в.
Ами́нь.</p>

<p class="MsoNormal" id="n13266"><span style="color:red" id="n13267">Ч</span>естне́йшую Херуви́м
и сла́внейшую без сравне́ния Серафи́м, без истле́ния Бо́га
Сло́ва ро́ждшую, су́щую Богоро́дицу, Тя велича́ем.</p>

<p class="MsoNormal" id="n13268"><span style="color:red" id="n13269">И́</span>менем Госпо́дним благослови́,
о́тче.</p>

<p class="MsoNormal" id="n13270"><span style="color:red" id="n13271">Священник:</span> Бо́же, уще́дри
ны и благослови́ ны, просвети́ лице́ Твое́ на ны и поми́луй
ны.</p>

<h3 id="n13272">Таже молитва:</h3>

<p class="MsoNormal" id="n13273"><span style="color:red" id="n13274">В</span>лады́ко Го́споди, Иису́се
Христе́, Бо́же наш, долготерпе́вый о на́ших согреше́ниих
и да́же до ны́нешняго часа́ приведы́й нас, в о́ньже, на
Животворя́щем Дре́ве ви́ся, благоразу́мному разбо́йнику
и́же в рай путесотвори́л еси́ вход и сме́ртию смерть разруши́л
еси́: очи́сти нас, гре́шных и недосто́йных раб Твои́х,
согреши́хом бо и беззако́нновахом и не́смы досто́йни возвести́
очеса́ на́ша и воззре́ти на высоту́ Небе́сную, зане́
оста́вихом путь пра́вды Твоея́ и ходи́хом в во́лях серде́ц
на́ших. Но мо́лим Твою́ безме́рную бла́гость: пощади́
нас, Го́споди, по мно́жеству ми́лости Твоея́, и спаси́
нас И́мене Твоего́ ра́ди свята́го, я́ко исчезо́ша
в суете́ дни́е на́ши, изми́ нас из руки́ сопроти́внаго,
и оста́ви нам грехи́ на́ша, и умертви́ плотско́е на́ше
мудрова́ние, да, ве́тхаго отложи́вше челове́ка, в но́ваго
облеце́мся и Тебе́ поживе́м, на́шему Влады́це и Благоде́телю.
И та́ко, Твои́м после́дующе повеле́нием, в ве́чный поко́й
дости́гнем, иде́же есть всех веселя́щихся жили́ще. Ты бо еси́
вои́стинну и́стинное весе́лие и ра́дость лю́бящих Тя, Христе́
Бо́же наш, и Тебе́ сла́ву возсыла́ем со Безнача́льным Твои́м
Отце́м, и Пресвяты́м, и Благи́м, и Животворя́щим Твои́м
Ду́хом, ны́не, и при́сно, и во ве́ки веко́в, ами́нь.</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n13275"><br clear="all" style="page-break-before:auto" id="n13276">
</span>

<div class="WordSection33" id="n13277">

<h2 id="n13278"><a name="_ИЗОБРАЗИТЕЛЬНЫЕ_1" id="n13279"></a>ИЗОБРАЗИТЕЛЬНЫЕ</h2>

<h3 id="n13280">Таже псалом 102.</h3>

<p class="MsoNormal" id="n13281"><span style="color:red" id="n13282">Б</span>лагослови́, душе́ моя́,
Го́спода, и вся вну́тренняя моя́ И́мя свято́е Его́.
Благослови́, душе́ моя́, Го́спода и не забыва́й всех воздая́ний
Его́. Очища́ющаго вся беззако́ния твоя́, исцеля́ющаго вся
неду́ги твоя́. Избавля́ющаго от истле́ния живо́т твой,
венча́ющаго тя ми́лостию и щедро́тами. Исполня́ющаго во благи́х
жела́ние твое́, обнови́тся, я́ко о́рля, ю́ность твоя́.
Творя́й ми́лостыни Госпо́дь и судьбу́ всем обиди́мым. Сказа́
пути́ Своя́ Моисе́ови, сыново́м Изра́илевым хоте́ния
Своя́. Щедр и ми́лостив Госпо́дь, долготерпели́в и многоми́лостив.
Не до конца́ прогне́вается, ниже́ в век вражду́ет. Не по беззако́нием
на́шим сотвори́л есть нам, ниже́ по грехо́м на́шим возда́л
есть нам. Я́ко по высоте́ Небе́сней от земли́, утверди́л
есть Госпо́дь ми́лость Свою́ на боя́щихся Его́. Ели́ко
отстоя́т восто́цы от за́пад, уда́лил есть от нас беззако́ния
на́ша. Я́коже ще́дрит оте́ц сы́ны, уще́дри Госпо́дь
боя́щихся Его́. Я́ко Той позна́ созда́ние на́ше, помяну́,
я́ко персть, есмы́. Челове́к, я́ко трава́, дни́е его́,
я́ко цвет се́льный, та́ко оцвете́т. Я́ко дух про́йде
в нем, и не бу́дет, и не позна́ет ктому́ ме́ста своего́.
Ми́лость же Госпо́дня от ве́ка и до ве́ка на боя́щихся
Его́. И пра́вда Его́ на сыне́х сыно́в, храня́щих заве́т
Его́ и по́мнящих за́поведи Его́ твори́ти я́. Госпо́дь
на Небеси́ угото́ва престо́л Свой, и Ца́рство Его́ все́ми
облада́ет. Благослови́те Го́спода, вси А́нгели Его́, си́льнии
кре́постию, творя́щии сло́во Его́, услы́шати глас слове́с
Его́. Благослови́те Го́спода, вся си́лы Его́, слуги́
Его́, творя́щии во́лю Его́. Благослови́те Го́спода,
вся дела́ Его́, на вся́ком ме́сте Влады́чества Его́;
благослови́, душе́ моя́, Го́спода.</p>

<p class="MsoNormal" id="n13283"><span style="color:red" id="n13284">Сла́ва Отцу́ и Сы́ну и
Свято́му Ду́ху.</span></p>

<h3 id="n13285">Псалом 145.</h3>

<p class="MsoNormal" id="n13286"><span style="color:red" id="n13287">Х</span>вали́, душе́ моя́,
Го́спода, восхвалю́ Го́спода в животе́ мое́м. Пою́
Бо́гу моему́, до́ндеже есмь. Не наде́йтеся на кня́зи, на
сы́ны челове́ческия, в ни́хже несть спасе́ния. Изы́дет
дух его́ и возврати́тся в зе́млю свою́, в той день поги́бнут
вся помышле́ния Его́. Блаже́н, ему́же Бог Иа́ковль помо́щник
его́, упова́ние его́ на Го́спода Бо́га своего́, сотво́ршаго
Не́бо и зе́млю, мо́ре и вся, я́же в них, храня́щаго и́стину
в век, творя́щаго суд оби́димым, даю́щаго пи́щу а́лчущим.
Госпо́дь реши́т окова́нныя, Госпо́дь умудря́ет слепцы́,
Госпо́дь возво́дит низве́рженныя, Госпо́дь лю́бит пра́ведники,
Госпо́дь храни́т прише́льцы, си́ра и вдову́ прии́мет
и путь гре́шных погуби́т. Воцари́тся Госпо́дь во век, Бог Твой,
Сио́не, в род и род.</p>

<p class="MsoNormal" id="n13288"><span style="color:red" id="n13289">И ны́не и при́сно и во ве́ки
веко́в, ами́нь.</span></p>

<p class="MsoNormal" id="n13290"><span style="color:red" id="n13291">Е</span>диноро́дный Сы́не и
Сло́ве Бо́жий, Безсме́ртен Сый / и изво́ливый спасе́ния
на́шего ра́ди / воплоти́тися от Святы́я Богоро́дицы и Присноде́вы
Мари́и, / непрело́жно вочелове́чивыйся, / распны́йся же, Христе́
Бо́же, / сме́ртию смерть попра́вый, / Еди́н Сый Святы́я
Тро́ицы, / спрославля́емый Отцу́ и Свято́му Ду́ху, / спаси́
нас.</p>

<h3 id="n13292">Блаженна, без пения:</h3>

<p class="MsoNormal" id="n13293"><span style="color:red" id="n13294">В</span>о Ца́рствии Твое́м
помяни́ нас, Го́споди, егда́ прии́деши, во Ца́рствии Твое́м.</p>

<p class="MsoNormal" id="n13295"><span style="color:red" id="n13296">Б</span>лаже́ни ни́щии ду́хом,
я́ко тех есть Ца́рство Небе́сное.</p>

<p class="MsoNormal" id="n13297"><span style="color:red" id="n13298">Б</span>лаже́ни пла́чущии,
я́ко ти́и уте́шатся.</p>

<p class="MsoNormal" id="n13299"><span style="color:red" id="n13300">Б</span>лаже́ни кро́тции, я́ко
ти́и насле́дят зе́млю.</p>

<p class="MsoNormal" id="n13301"><span style="color:red" id="n13302">Б</span>лаже́ни а́лчущии и
жа́ждущии пра́вды, я́ко ти́и насы́тятся.</p>

<p class="MsoNormal" id="n13303"><span style="color:red" id="n13304">Б</span>лаже́ни ми́лостивии,
я́ко ти́и поми́ловани бу́дут.</p>

<p class="MsoNormal" id="n13305"><span style="color:red" id="n13306">Б</span>лаже́ни чи́стии се́рдцем,
я́ко ти́и Бо́га у́зрят.</p>

<p class="MsoNormal" id="n13307"><span style="color:red" id="n13308">Б</span>лаже́ни миротво́рцы,
я́ко ти́и сы́нове Бо́жии нареку́тся.</p>

<p class="MsoNormal" id="n13309"><span style="color:red" id="n13310">Б</span>лаже́ни изгна́ни пра́вды
ра́ди, я́ко тех есть Ца́рство Небе́сное.</p>

<p class="MsoNormal" id="n13311"><span style="color:red" id="n13312">Б</span>лаже́ни есте́, егда́
поно́сят вам, и изжену́т, и реку́т всяк зол глаго́л на вы, лжу́ще
Мене́ ра́ди.</p>

<p class="MsoNormal" id="n13313"><span style="color:red" id="n13314">Р</span>а́дуйтеся и весели́теся,
я́ко мзда ва́ша мно́га на Небесе́х.</p>

<h4 id="n13315">Сла́ва, и ны́не:</h4>

<p class="MsoNormal" id="n13316"><span style="color:red" id="n13317">П</span>омяни́ нас, Го́споди,
егда́ прии́деши, во Ца́рствии Твое́м.</p>

<p class="MsoNormal" id="n13318"><span style="color:red" id="n13319">П</span>омяни́ нас, Влады́ко,
егда́ прии́деши, во Ца́рствии Твое́м.</p>

<p class="MsoNormal" id="n13320"><span style="color:red" id="n13321">П</span>омяни́ нас, Святы́й,
егда́ прии́деши, во Ца́рствии Твое́м.</p>

<p class="MsoNormal" id="n13322"><span style="color:red" id="n13323">Л</span>ик Небе́сный пое́т
Тя и глаго́лет: Свят, Свят, Свят Госпо́дь Савао́ф, испо́лнь
Не́бо и земля́ сла́вы Твоея́.</p>

<p class="MsoNormal" id="n13324"><span style="color:red" id="n13325">Стих:</span> <b id="n13326">Приступи́те к Нему́
и просвети́теся, и ли́ца ва́ша не постыдя́тся.</b></p>

<p class="MsoNormal" id="n13327"><span style="color:red" id="n13328">Л</span>ик Небе́сный пое́т
Тя и глаго́лет: Свят, Свят, Свят Госпо́дь Савао́ф, испо́лнь
Не́бо и земля́ сла́вы Твоея́.</p>

<p class="MsoNormal" id="n13329"><span style="color:red" id="n13330">Сла́ва Отцу́ и Сы́ну
и Свято́му Ду́ху.</span></p>

<p class="MsoNormal" id="n13331"><span style="color:red" id="n13332">Л</span>ик святы́х А́нгел и
Арха́нгел со все́ми Небе́сными си́лами пое́т Тя и глаго́лет:
Свят, Свят, Свят Госпо́дь Савао́ф, испо́лнь Не́бо и земля́
сла́вы Твоея́.</p>

<p class="MsoNormal" id="n13333"><span style="color:red" id="n13334">И ны́не и при́сно и во
ве́ки веко́в, ами́нь.</span></p>

<h3 id="n13335">Исповедание Православныя веры:</h3>

<p class="MsoNormal" id="n13336"><span style="color:red" id="n13337">(Аще есть Литургия, зде не глаголем,
но по </span>И ны́не,<span style="color:red" id="n13338"> глаголем: </span>Осла́би,
оста́ви:<span style="color:red" id="n13339"> и прочая.)</span></p>

<p class="MsoNormal" id="n13340"><span style="color:red" id="n13341">В</span>е́рую во Еди́наго Бо́га
Отца́ Вседержи́теля, Творца́ Не́бу и земли́, ви́димым
же всем и неви́димым. И во Еди́наго Го́спода Иису́са Христа́,
Сы́на Бо́жия, Единоро́днаго, И́же от Отца́ рожде́ннаго
пре́жде всех век. Све́та от Све́та, Бо́га и́стинна от Бо́га
и́стинна, рожде́нна, не сотворе́нна, Единосу́щна Отцу́,
И́мже вся бы́ша. Нас ра́ди челове́к, и на́шего ра́ди
спасе́ния сше́дшаго с Небе́с, и воплоти́вшагося от Ду́ха
Свя́та и Мари́и Де́вы, и вочелове́чшася. Распя́таго же
за ны при Понти́йстем Пила́те, и страда́вша, и погребе́нна,
и воскре́сшаго в тре́тий день, по писа́нием. И возше́дшаго на
Небеса́, и седя́ща одесну́ю Отца́. И па́ки гряду́щаго
со сла́вою суди́ти живы́м и ме́ртвым, Его́же Ца́рствию
не бу́дет конца́. И в Ду́ха Свята́го, Го́спода Животворя́щаго,
И́же от Отца́ исходя́щаго, И́же со Отце́м и Сы́ном
спокланя́ема и ссла́вима глаго́лавшаго проро́ки. Во еди́ну
Святу́ю, Собо́рную и Апо́стольскую Це́рковь. Испове́дую
еди́но Креще́ние во оставле́ние грехо́в. Ча́ю воскресе́ния
ме́ртвых и жи́зни бу́дущаго ве́ка, ами́нь.</p>

<h3 id="n13342">Молитва:</h3>

<p class="MsoNormal" id="n13343"><span style="color:red" id="n13344">О</span>сла́би, оста́ви, прости́,
Бо́же, прегреше́ния на́ша, во́льная и нево́льная, я́же
в сло́ве и в де́ле, я́же в ве́дении и не в ве́дении, я́же
во дни и в нощи́, я́же во уме́ и в помышле́нии, вся нам прости́,
я́ко Благ и Человеколю́бец.</p>

<p class="MsoNormal" id="n13345"><span style="color:red" id="n13346">Посем, </span>О́тче наш, И́же
еси́ на Небесе́х! Да святи́тся И́мя Твое́, да прии́дет
Ца́рствие Твое́, да бу́дет во́ля Твоя́, я́ко на Небеси́
и на земли́. Хлеб наш насу́щный даждь нам днесь, и оста́ви нам до́лги
на́ша, я́коже и мы оставля́ем должнико́м на́шим, и не введи́
нас во искуше́ние, но изба́ви нас от лука́ваго.</p>

<p class="MsoNormal" id="n13347"><span style="color:red" id="n13348">Священник:</span> Я́ко Твое́
есть Ца́рство: <span style="color:red" id="n13349">Чтец:</span> Аминь.</p>

<h3 id="n13350">Кондак, глас 4:</h3>

<p class="MsoNormal" id="n13351"><span style="color:red" id="n13352">В</span>о струя́х днесь Иорда́нских
быв, Госпо́дь / Иоа́нну вопие́т: / не убо́йся крести́ти
Мя, / спасти́ бо приидо́х / Ада́ма первозда́ннаго.</p>

<p class="MsoNormal" id="n13353"><span style="color:red" id="n13354">Г</span>о́споди, поми́луй,
<span style="color:red" id="n13355">40.</span></p>

<h3 id="n13356">И молитву сию:</h3>

<p class="MsoNormal" id="n13357"><span style="color:red" id="n13358">В</span>сесвята́я Тро́ице,
Единосу́щная Держа́во, Неразде́льное Ца́рство, всех благи́х
Вина́: благоволи́ же и о мне, гре́шнем, утверди́, вразуми́
се́рдце мое́ и всю мою́ отыми́ скве́рну. Просвети́
мою́ мысль, да вы́ну сла́влю, пою́, и покланя́юся, и глаго́лю:
Еди́н Свят, Еди́н Госпо́дь, Иису́с Христо́с во сла́ву
Бо́га Отца́, ами́нь.</p>

<h3 id="n13359">Аще есть Литургия, глаголем:</h3>

<p class="MsoNormal" id="n13360"><span style="color:red" id="n13361">Д</span>осто́йно есть я́ко
вои́стинну блажи́ти Тя, Богоро́дицу, / Присноблаже́нную и Пренепоро́чную
и Ма́терь Бо́га на́шего. / Честне́йшую Херуви́м и сла́внейшую
без сравне́ния Серафи́м, / без истле́ния Бо́га Сло́ва ро́ждшую,
су́щую Богоро́дицу Тя велича́ем.<span style="color:red" id="n13362"> И отпуст.</span></p>

<h4 id="n13363">Аще же несть Литургии, глаголем зде:</h4>

<p class="MsoNormal" id="n13364"><span style="color:red" id="n13365">Б</span>у́ди И́мя Госпо́дне
благослове́но от ны́не и до ве́ка. <span style="color:red" id="n13366">(3)</span></p>

<h3 id="n13367">Сла́ва, и ны́не: псалом 33.</h3>

<p class="MsoNormal" id="n13368"><span style="color:red" id="n13369">Б</span>лагословлю́ Го́спода
на вся́кое вре́мя, вы́ну хвала́ Его́ во усте́х мои́х.
О Го́споде похва́лится душа́ моя́, да услы́шат кро́тции
и возвеселя́тся. Возвели́чите Го́спода со мно́ю, и вознесе́м
И́мя Его́ вку́пе. Взыска́х Го́спода, и услы́ша мя
и от всех скорбе́й мои́х изба́ви мя. Приступи́те к Нему́
и просвети́теся, и ли́ца ва́ша не постыдя́тся. Сей ни́щий
воззва́, и Госпо́дь услы́ша и, и от всех скорбе́й его́
спасе́ и. Ополчи́тся А́нгел Госпо́день о́крест боя́щихся
Его́ и изба́вит их. Вкуси́те и ви́дите, я́ко благ Госпо́дь.
Блаже́н муж, и́же упова́ет Нань. Бо́йтеся Го́спода вси
святи́и Его́, я́ко несть лише́ния боя́щимся Его́.
Бо́га́тии обнища́ша и взалка́ша, взыска́ющии же Го́спода
не лиша́тся вся́каго бла́га. Прииди́те, ча́да, послу́шайте
мене́, стра́ху Госпо́дню научу́ вас. Кто есть челове́к,
хотя́й живо́т, любя́й дни ви́дети бла́ги? Удержи́
язы́к твой от зла и устне́ твои́, е́же не глаго́лати льсти.
Уклони́ся от зла и сотвори́ бла́го; взыщи́ ми́ра и пожени́
и. О́чи Госпо́дни на пра́ведныя и у́ши Его́ в моли́тву
их. Лице́ же Госпо́дне на творя́щия зла́я, е́же потреби́ти
от земли́ па́мять их. Воззва́ша пра́веднии, и Госпо́дь
услы́ша их и от всех скорбе́й их изба́ви их. Близ Госпо́дь сокруше́нных
се́рдцем, и смире́нныя ду́хом спасе́т. Мно́ги ско́рби
пра́ведным, и от всех их изба́вит я́ Госпо́дь. Храни́т
Госпо́дь вся ко́сти их, ни еди́на от них сокруши́тся. Смерть
гре́шников люта́, и ненави́дящии пра́веднаго прегреша́т.
Изба́вит Госпо́дь ду́ши раб Свои́х, и не прегреша́т вси,
упова́ющии на Него́.</p>

<p class="MsoNormal" id="n13370"><span style="color:red" id="n13371">Д</span>осто́йно есть:</p>

<p class="MsoNormal" id="n13372"><span style="color:red" id="n13373">Таже отпуст. И бывает расход до часа
вечерняго. Вечерня же бывает с Литургиею Василия Великаго во свое время.</span></p>

<p class="MsoNormal" id="n13374">&nbsp;</p>

<p class="MsoNormal" id="n13375"><span style="color:red" id="n13376">Ведомо же буди: Аще случится навечерие
Богоявления в субботу или неделю, пост не бывает. И тропари царских часов со чтениями
в субботу и неделю не поются, но поем часы царския прежде в пяток, по обычаю, якоже
указано на ряду, глаголем же и псалом 33: </span>Благословлю́ Го́спода:<span style="color:red" id="n13377"> И отпуст. И в той день ядим сыр и яица. Аще будет навечерие в
субботу: прокимен, аллилуиа и причастен дне: Апостол же и Евангелие прежде субботе
пред Богоявлением и потом ряд. По </span>Изря́дно:<span style="color:red" id="n13378">
же, поем </span>Досто́йно:<span style="color:red" id="n13379"> По отпущении же Литургии
ядим укрухи, и пием по единой чаши вина. Совершенно же ядим по отпусте вечерни со
елеем, сыра же, и яиц, и рыб никакоже дерзнем коснутися.</span></p>

<p class="MsoNormal" id="n13380"><span style="color:red" id="n13381">Аще Просвещений день случится в неделю,
воскресно ничтоже поем, но все последование праздника: вечер, и утро, и на Литургии.</span></p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n13382"><br clear="all" style="page-break-before:auto" id="n13383">
</span>

<div class="WordSection34" id="n13384">

<p class="MsoNormal" id="n13385">&nbsp;</p>

<h2 id="n13386"><a name="_СВЯТОЕ_БОГОЯВЛЕНИЕ._КРЕЩЕНИЕ_1" id="n13387"></a>СВЯТОЕ БОГОЯВЛЕНИЕ. КРЕЩЕНИЕ
ГОСПОДА БОГА<br id="n13388">
И СПАСА НАШЕГО ИИСУСА ХРИСТА.<br id="n13389">
НА ВЕЛИЦЕЙ ВЕЧЕРНИ</h2>

<p class="MsoNormal" id="n13390"><span style="color:red" id="n13391">При часе 5-м дне знаменует в великое
и потом во вся тяжкая. И собравшеся во храм, начинаем вечерню и поем обычный псалом.
Таже, ектения великая, и по ектении, аще будет в субботу, стихословим, </span>Блаже́н
муж: <span style="color:red" id="n13392">кафизму всю. Аще же в неделю, поем 1-й антифон. Аще
ли во иныя дни, стихология не бывает, но абие поем: </span>Го́споди, воззва́х:
<span style="color:red" id="n13393">на глас 2. Иерей же творит проскомидию. Диакон кадит церковь,
по обычаю.</span></p>

<h3 id="n13394">И мы поем стихиры праздника на 8,<br id="n13395">
глас 2, самогласны Иоанна монаха:</h3>

<p class="MsoNormal" id="n13396"><span style="color:red" id="n13397">П</span>росвети́теля на́шего,
/ просвеща́ющаго вся́каго челове́ка, / ви́дев Предте́ча
крести́тися прише́дша, / ра́дуется душе́ю и трепе́щет,
/ руко́ю показу́ет Eго́ и глаго́лет лю́дем. / Сей, избавля́яй
Изра́иля, / свобожда́яй нас от истле́ния. / О безгре́шный Христе́
Бо́же наш, сла́ва Тебе́. <span style="color:red" id="n13398">(2)</span></p>

<p class="MsoNormal" id="n13399"><span style="color:red" id="n13400">И</span>зба́вителю на́шему,
от раба́ креща́ему / и Ду́ха прише́ствием свиде́тельствуему,
/ ужасо́шася, зря́ще, А́нгельская во́инства. / Глас же с Небесе́
принесе́ся от Oтца́: / Сей, Eго́же Предте́ча руко́ю креща́ет,
/ Сын Мой eсть возлю́бленный, о Не́мже благоволи́х. / Христе́
Бо́же наш, сла́ва Тебе́.<span style="color:red" id="n13401"> (2)</span></p>

<p class="MsoNormal" id="n13402"><span style="color:red" id="n13403">И</span>oрда́нския струи́ Тебе́,
Исто́чника, прия́ша, / и Уте́шитель в ви́де голуби́не схожда́ше.
/ Приклоня́ет верх Приклони́вый Небеса́. / Зове́т и вопие́т
бре́ние Зижди́телю: / что́ ми повелева́еши, я́же вы́ше
мене́? / Аз тре́бую Твоего́ Креще́ния. / О безгре́шный
Христе́ Бо́же наш, сла́ва Тебе́.<span style="color:red" id="n13404"> (2)</span></p>

<p class="MsoNormal" id="n13405"><span style="color:red" id="n13406">С</span>пасти́ хотя́ заблу́ждшаго
челове́ка, / не не сподо́бился eси́ в ра́бий зрак облещи́ся:
/ подоба́ше бо Тебе́, Влады́це и Бо́гу, восприя́ти на́ша
за ны, / Тебе́ бо кре́щшуся пло́тию, Изба́вителю, / оставле́ния
сподо́бил eси́ нас. / Те́мже вопие́м Ти: / Христе́ Бо́же
наш, сла́ва Тебе́.<span style="color:red" id="n13407"> (2)</span></p>

<h4 id="n13408">Слава, и ныне, глас тойже. Византиево:</h4>

<p class="MsoNormal" id="n13409"><span style="color:red" id="n13410">П</span>риклони́л eси́ главу́
Предте́чи, / сокруши́л eси́ главы́ змиéв. / Прише́д
в струи́, просвети́л eси́ вся́чeская, / éже сла́вити
Тя, Спа́се, / Просвети́теля душ на́ших.</p>

<p class="MsoNormal" id="n13411"><span style="color:red" id="n13412">Вход со Евангелием. Прокимен дне.</span></p>

<h3 id="n13413">Бытия́ чте́ние.</h3>

<p class="MsoNormal" id="n13414"><span style="color:red" id="n13415">В</span> нача́ле сотвори́ Бог
Не́бо и зе́млю. Земля́ же бе неви́дима и неустро́ена, и
тьма верху́ бе́здны, и Дух Бо́жий ноша́шеся верху́ воды́.
И рече́ Бог: да бу́дет свет. И бысть свет. И ви́де Бог свет, я́ко
добро́; и разлучи́ Бог между́ све́том и между́ тьмо́ю.
И нарече́ Бог свет день, и тьму нарече́ нощь. И бысть ве́чер, и бысть
у́тро, день еди́н. И рече́ Бог: да бу́дет твердь посреде́
воды́, и да бу́дет разлуча́ющи посреде́ воды́ и воды́.
И бысть та́ко. И сотвори́ Бог твердь; и разлучи́ Бог между́
водо́ю, я́же бе под тве́рдию, и между́ водо́ю, я́же
бе над тве́рдию. И нарече́ Бог твердь не́бо; и ви́де Бог, я́ко
добро́. И бысть ве́чер, и бысть у́тро, день вторы́й. И рече́
Бог: да собере́тся вода́, я́же под небесе́м, в собра́ние
еди́но, и да яви́тся су́ша. И бысть та́ко. И собра́ся вода́,
я́же под небесе́м, в собра́ния своя́, и яви́ся су́ша.
И нарече́ Бог су́шу зе́млю и собра́ния вод нарече́ моря́.
И ви́де Бог, я́ко добро́. И рече́ Бог: да прорасти́т земля́
бы́лие травно́е, се́ющее се́мя по ро́ду и по подо́бию,
и дре́во плодови́тое, творя́щее плод, ему́же се́мя его́
в нем, по ро́ду на земли́. И бысть та́ко. И изнесе́ земля́
бы́лие травно́е, се́ющее по ро́ду и по подо́бию, и дре́во
плодови́тое, творя́щее плод, ему́же се́мя его́ в нем по
ро́ду на земли́. И ви́де Бог, я́ко добро́. И бысть ве́чер,
и бысть у́тро, день тре́тий.</p>

<p class="MsoNormal" align="right" style="text-align:right" id="n13416"><span style="font-size:
8.0pt;color:red" id="n13417">Быт 1:1–13</span></p>

<h3 id="n13418">Исхо́да чте́ние.</h3>

<p class="MsoNormal" id="n13419"><span style="color:red" id="n13420">Р</span>ече́ Госпо́дь к Моисе́ю:
что вопие́ши ко Мне? Глаго́ли сыново́м Изра́илевым, и да путеше́ствуют.
И ты возми́ жезл твой, и простри́ ру́ку твою́ на мо́ре,
и расто́ргни е, и да вни́дут сы́нове Изра́илевы посреде́
мо́ря по су́ху. И се Аз ожесточу́ се́рдце фарао́ново, и
слуг его́, и еги́птян всех, и вни́дут в след их, и просла́влюся
в фарао́не, и во всем во́инстве его́, и в колесни́цах, и в ко́нех
его́. И уразуме́ют вси еги́птяне, я́ко Аз Госпо́дь, прославля́ющу
Ми ся в фарао́не, и в колесни́цах, и в ко́нех его́. Простре́
же Моисе́й ру́ку на мо́ре, и возгна́ Госпо́дь мо́ре
ве́тром ю́жным си́льным всю нощь, и сотвори́ мо́ре су́хо,
и разступи́ся вода́. И внидо́ша сы́нове Изра́илевы в посре́д
мо́ря по су́ху, и вода́ им бысть стена́ одесну́ю и стена́
ошу́юю. Погна́ша же еги́птяне и внидо́ша созади́ их всяк
конь фарао́нов, и колесни́цы, и вса́дницы посреде́ мо́ря.
Простре́ же Моисе́й ру́ку на мо́ре, и устро́ися вода́
ко дню на ме́сто, еги́птяне же бежа́ша под водо́ю, и истрясе́
Госпо́дь еги́птяны посреде́ мо́ря. И, обрати́вшися, вода́
покры́ колесни́цы, и вса́дники, и триста́ты, и всю си́лу
фарао́нову, вше́дших в след их в мо́ре, и не оста́ от них ни
еди́н. Сы́нове же Изра́илевы проидо́ша по су́ху посреде́
мо́ря.</p>

<p class="MsoNormal" align="right" style="text-align:right" id="n13421"><span style="font-size:
8.0pt;color:red" id="n13422">Исх 14:15–18, 21–23, 27–29</span></p>

<h3 id="n13423">Исхо́да чте́ние.</h3>

<p class="MsoNormal" id="n13424"><span style="color:red" id="n13425">П</span>оя́т Моисе́й сы́ны
Изра́илевы от мо́ря Чермна́го и веде́ их в пусты́ню Сур.
И идя́ху три дни в пусты́ни, и не обрета́ху воды́, да бы́ша
пи́ли. Приидо́ша же в Ме́рру, и не можа́ху пи́ти воды́
из Ме́рры, горька́ бо бе. Сего́ ра́ди нарече́ся и́мя
ме́сту тому́ Го́ресть. И ропта́ху лю́дие на Моисе́я,
глаго́люще: что пие́м? Возопи́ же Моисе́й ко Го́споду,
и показа́ ему́ Госпо́дь дре́во. И вложи́ е в во́ду,
и сладка́ бысть вода́. Та́мо положи́ ему́ Бог оправда́ния
и суды́ и та́мо искуша́ше его́. И рече́: а́ще слу́хом
услы́шиши глас Го́спода, Бо́га твоего́, и уго́дная пред
Ним сотвори́ши, и внуши́ши за́поведи Его́, и сохрани́ши
вся оправда́ния Его́, вся́ку боле́знь, ю́же наведо́х
на еги́птяны, не наведу́ на тя. Аз бо есмь Госпо́дь, исцеля́яй
тя. И приидо́ша во Ели́м, и бя́ху та́мо двана́десять исто́чников
вод и се́дмьдесят стебль фи́ников, и ополчи́шася та́мо при вода́х.
И воздви́гшеся от Ели́ма, и прии́де весь сонм сыно́в Изра́илевых
в пусты́ню Син, я́же есть между́ Ели́мом и между́ Си́ною.</p>

<p class="MsoNormal" align="right" style="text-align:right" id="n13426"><span style="font-size:
8.0pt;color:red" id="n13427">Исх 15:22–27; 16:1</span></p>

<h3 id="n13428">Тропарь, глас 5:</h3>

<p class="MsoNormal" id="n13429"><span style="color:red" id="n13430">Я</span>ви́лся еси́ в ми́ре,
И́же мир Сотвори́вый, / да просвети́ши во тьме седя́щия, / Человеколю́бче,
сла́ва Тебе́.</p>

<p class="MsoNormal" id="n13431"><span style="color:red" id="n13432">Стих 1: </span>Бо́же, уще́дри
ны и благослови́ ны, / просвети́ лице́ Твое́ на ны и поми́луй
ны. / Позна́ти на земли́ путь Твой, / во всех язы́цех спасе́ние
Твое́.</p>

<p class="MsoNormal" id="n13433"><b id="n13434"><span style="color:red" id="n13435">Д</span>а просвети́ши во тьме
седя́щия, / Человеколю́бче, сла́ва Тебе́.</b></p>

<p class="MsoNormal" id="n13436"><span style="color:red" id="n13437">Стих 2: </span>Да испове́дятся Тебе́
лю́дие, Бо́же, / да испове́дятся Тебе́ лю́дие вси. / Да
возвеселя́тся и да возра́дуются язы́цы, / я́ко су́диши
лю́дем правото́ю / и язы́ки на земли́ наста́виши.</p>

<p class="MsoNormal" id="n13438"><b id="n13439"><span style="color:red" id="n13440">Д</span>а просвети́ши во тьме
седя́щия, / Человеколю́бче, сла́ва Тебе́.</b></p>

<p class="MsoNormal" id="n13441"><span style="color:red" id="n13442">Стих 3: </span>Да испове́дятся Тебе́
лю́дие, Бо́же, / да испове́дятся Тебе́ лю́дие вси. / Земля́
даде́ плод свой, / благослови́ ны, Бо́же, Бо́же наш. / Благослови́
ны, Бо́же, и да убоя́тся Его́ вси концы́ земли́.</p>

<p class="MsoNormal" id="n13443"><b id="n13444"><span style="color:red" id="n13445">Д</span>а просвети́ши во тьме
седя́щия, / Человеколю́бче, сла́ва Тебе́.</b></p>

<p class="MsoNormal" id="n13446"><span style="color:red" id="n13447">Слава, и ныне: </span>Яви́лся еси́
в ми́ре, И́же мир сотвори́вый, / да просвети́ши во тьме седя́щия,
/ Человеколю́бче, сла́ва Тебе́.</p>

<h3 id="n13448">Иису́са Нави́на чте́ние.</h3>

<p class="MsoNormal" id="n13449"><span style="color:red" id="n13450">Р</span>ече́ Госпо́дь ко Иису́су:
в день сей начина́ю вознести́ тя пред все́ми сы́нами Изра́илевыми,
да разуме́ют, зане́ я́коже бех с Моисе́ом, та́ко бу́ду
и с тобо́ю. И ны́не запове́ждь свяще́нником, взима́ющим
ковче́г заве́та, глаго́ля: да я́ко вни́дите в часть воды́
Иорда́нския и ста́нете при Иорда́не. Я́коже идя́ху свяще́нницы,
взе́мшии ковче́г заве́та Госпо́дня, во Иорда́н, и но́ги
свяще́нников, нося́щих ковче́г, омочи́шася в ча́сти воды́
Иорда́нския. Иорда́н же исполня́шеся во всем ло́жи свое́м,
я́коже во дни жа́твы пшени́цы. И ста́ша во́ды низходя́щия
свы́ше в сонм еди́н, отстоя́щия дале́че зело́ от Адами́
гра́да, да́же до страны́ Кариафиари́м. Низходя́щая же сни́де
на мо́ре Арави́тское, да́же до мо́ря соли́щнаго, до́ндеже
вконе́ц оскуде́, и лю́дие стоя́ху пря́мо Иерихо́на.
И ста́ша свяще́нницы, взе́мшии ковче́г заве́та Госпо́дня,
на су́се, посреде́ Иорда́на, гото́вы. И вси сы́нове Изра́илевы
преидо́ша по су́ху, до́ндеже сконча́ша вси лю́дие, преходя́ще
Иорда́н.</p>

<p class="MsoNormal" align="right" style="text-align:right" id="n13451"><span style="font-size:
8.0pt;color:red" id="n13452">Ис Нав 3:7–8, 15–17</span></p>

<h3 id="n13453">Царств четве́ртых чте́ние.</h3>

<p class="MsoNormal" id="n13454"><span style="color:red" id="n13455">Р</span>ече́ Илия́ к Елиссе́ю:
седи́ у́бо зде, я́ко Госпо́дь посла́ мя до Иорда́на.
И рече́ Елиссе́й: жив Госпо́дь, и жива́ душа́ твоя́,
а́ще оста́влю тя. И поидо́ста о́ба, и пя́тдесят муже́й
от сыно́в проро́ческих приидо́ша и ста́ша пря́мо издале́ча,
о́ба же ста́ста при Иорда́не. И прия́т Илия́ ми́лоть
свою́, и свит ю, и порази́ е́ю во́ды, и раздели́ся вода́
сю́ду и сю́ду, и преидо́ста о́ба по су́ху. И бысть, я́ко
преидо́ста, и рече́ Илия́ Елиссе́ю: проси́, что сотворю́
тебе́, пре́жде да́же не взят бу́ду от тебе́. И рече́
Елиссе́й: да бу́дет у́бо Дух, и́же в тебе́, сугу́б
во мне. И рече́ Илия́: ожесточи́л еси́ проси́ти, оба́че
а́ще уви́диши мя, взе́млема от тебе́, бу́дет ти тако; а́ще
ли же не уви́диши, не бу́дет. И бысть иду́щим им и глаго́лющим,
и се колесни́ца о́гненна, и ко́ни о́гненни, и раздели́
между́ обе́ма. И взя́тся Илия́ тру́сом, я́ко на не́бо.
И Елиссе́й зря́ше, и той вопия́ше: о́тче, о́тче, колесни́ца
Изра́илева, и ко́ни его́, и не ви́де его́ ктому́.
И я́тся Елиссе́й за ри́зы своя́, и раздра́ я́ на дво́е,
и взят ми́лоть Илиину́, па́дшую верху́ его́. И обрати́ся
Елиссе́й, и ста на бре́зе Иорда́на. И прия́т Елиссе́й ми́лоть
Илиину́, па́дшую верху́ его́, и уда́ри во́ды, и не
раздели́шася. И рече́ Елиссе́й: где у́бо есть Бог Илии́н
Апфо́? И уда́ри Елиссе́й во́ды второ́е, и раздели́шася
во́ды, и пре́йде по су́ху.</p>

<p class="MsoNormal" align="right" style="text-align:right" id="n13456"><span style="font-size:
8.0pt;color:red" id="n13457">4 Цар 2:6–14</span></p>

<h3 id="n13458">Царств четве́ртых чте́ние.</h3>

<p class="MsoNormal" id="n13459"><span style="color:red" id="n13460">П</span>рии́де Неема́н, князь
царя́ Ассири́йскаго, с колесни́цами и ко́ньми свои́ми и
ста при две́рех хра́ма Елиссе́ева. И посла́ Елиссе́й к
нему́ ве́стника, глаго́ля: шед, измы́йся во Иорда́не седми́жды,
и обрати́тся плоть твоя́ к тебе́, и очи́стишися. И разгне́вася
Неема́н, и оты́де, и рече́: се рех, да изы́дет ко мне, и призове́т
о и́мени Го́спода Бо́га своего́, и положи́т ру́ку
свою́ на прока́зу, и оты́мет ю от пло́ти моея́. Не добре́йши
ли суть Арвана́ и Фарфа́, реце́ Дама́скове, па́че Иорда́на
и всех вод Изра́илевых? Не шед ли, измы́юся в них и очи́щуся? И возврати́ся,
и оты́де с гне́вом. И приступи́ша о́троцы его́ и ре́ша
к нему́: го́споди, а́ще бы ве́лие сло́во глаго́лал
к тебе́ проро́к, не бы ли сотвори́л, я́коже рече́ к тебе́:
измы́йся и очи́стишися? И сни́де Неема́н, и погрузи́ся
во Иорда́не седми́жды, по глаго́лу челове́ка Бо́жия, и
обрати́ся плоть его́ к нему́, я́ко отроча́те ма́ла,
и очи́стися.</p>

<p class="MsoNormal" align="right" style="text-align:right" id="n13461"><span style="font-size:
8.0pt;color:red" id="n13462">4 Цар 5:9–14</span></p>

<h3 id="n13463">Тропарь, глас 6:</h3>

<p class="MsoNormal" id="n13464"><span style="color:red" id="n13465">Г</span>ре́шником и мытаре́м
/ за мно́жество ми́лости Твоея́ / яви́лся еси́, Спа́се
наш.</p>

<p class="MsoNormal" id="n13466"><span style="color:red" id="n13467">Г</span>де бо име́л бы свет Твой
возсия́ти, / то́кмо на седя́щия во тьме? / Сла́ва Тебе́.</p>

<p class="MsoNormal" id="n13468"><span style="color:red" id="n13469">Стих 1: </span>Госпо́дь воцари́ся,
в ле́поту облече́ся, / облече́ся Госпо́дь в си́лу и препоя́сася,
/ и́бо утверди́ вселе́нную, я́же не подви́жится. / Гото́в
престо́л Твой отто́ле, / от ве́ка Ты еси́.</p>

<p class="MsoNormal" id="n13470"><b id="n13471"><span style="color:red" id="n13472">Г</span>де бо име́л бы свет Твой
возсия́ти, / то́кмо на седя́щия во тьме? / Сла́ва Тебе́.</b></p>

<p class="MsoNormal" id="n13473"><span style="color:red" id="n13474">Стих 2: </span>Воздвиго́ша ре́ки,
Го́споди, воздвиго́ша ре́ки гла́сы своя́. / Во́змут
ре́ки сотре́ния своя́ от гласо́в вод мно́гих.</p>

<p class="MsoNormal" id="n13475"><b id="n13476"><span style="color:red" id="n13477">Г</span>де бо име́л бы свет Твой
возсия́ти, / то́кмо на седя́щия во тьме? / Сла́ва Тебе́.</b></p>

<p class="MsoNormal" id="n13478"><span style="color:red" id="n13479">Стих 3: </span>Ди́вны высоты́
морски́я, ди́вен в высо́ких Госпо́дь. / Свиде́ния Твоя́
уве́ришася зело́. / До́му Твоему́ подоба́ет святы́ня,
Го́споди, в долготу́ дний.</p>

<p class="MsoNormal" id="n13480"><b id="n13481"><span style="color:red" id="n13482">Г</span>де бо име́л бы свет Твой
возсия́ти, / то́кмо на седя́щия во тьме? / Сла́ва Тебе́.</b></p>

<p class="MsoNormal" id="n13483"><span style="color:red" id="n13484">Слава, и ныне: </span>Гре́шником
и мытаре́м / за мно́жество ми́лости Твоея́ / яви́лся еси́,
Спа́се наш.</p>

<p class="MsoNormal" id="n13485"><span style="color:red" id="n13486">Г</span>де бо име́л бы свет Твой
возсия́ти, / то́кмо на седя́щия во тьме? / Сла́ва Тебе́.</p>

<h3 id="n13487">Проро́чества Иса́иина чте́ние.</h3>

<p class="MsoNormal" id="n13488"><span style="color:red" id="n13489">Т</span>а́ко глаго́лет Госпо́дь:
измы́йтеся и чи́сти бу́дете, отыми́те лука́вствия от душ
ва́ших, пред очи́ма Мои́ма преста́ните от лука́вствий ва́ших.
Научи́теся до́брое твори́ти, изыщи́те суда́, изба́вите
оби́дима, суди́те си́ру, и оправди́те вдови́цу. И прииди́те,
истя́жимся, – глаго́лет Госпо́дь, – и а́ще бу́дут греси́
ва́ши, я́ко багря́ное, я́ко снег, убелю́; а́ще же
бу́дут, я́ко червле́ное, я́ко во́лну, убелю́. И а́ще
хо́щете и послу́шаете Мене́, блага́я земли́ сне́сте.
А́ще ли же не хо́щете, ниже́ послу́шаете Мене́, меч вас
поя́ст. Уста́ бо Госпо́дня глаго́лаша сия́.</p>

<p class="MsoNormal" align="right" style="text-align:right" id="n13490"><span style="font-size:
8.0pt;color:red" id="n13491">Ис 1:16–20</span></p>

<h3 id="n13492">Бытия́ чте́ние.</h3>

<p class="MsoNormal" id="n13493"><span style="color:red" id="n13494">В</span>оззре́в Иа́ков и ви́де
полк Бо́жий ополчи́вшийся, и срето́ша его́ А́нгели Бо́жии.
Рече́ же Иа́ков, егда́ ви́де их: полк Бо́жий сей. И нарече́
и́мя ме́сту тому́ Полки́. Посла́ же Иа́ков ве́стники
пред собо́ю ко Иса́ву, бра́ту своему́, в зе́млю Сии́р,
во страну́ Едо́мскую. И запове́да им, глаго́ля: си́це рцы́те
господи́ну моему́ Иса́ву: та́ко глаго́лет о́трок твой
Иа́ков: с Лава́ном пожи́х и укосне́х до ны́не, и бы́ша
ми о́вцы, и воло́ве, и осля́та, и рабы́, и рабы́ни. И посла́х
возвести́ти го́сподеви моему́ Иса́вови, да обря́щет благода́ть
о́трок твой пред тобо́ю. И возврати́шася ве́стницы ко Иа́кову,
глаго́люще: идо́хом ко Иса́ву, бра́ту твоему́, и се сам
гряде́т в сре́тение твое́ и четы́ре ста муже́й с ним. Убоя́ся
же Иа́ков зело́, и недоумева́шеся, и раздели́ лю́ди, и́же
с ним, и волы́, и о́вцы на два полка́. И рече́ Иа́ков:
а́ще прии́дет Иса́в на полк еди́н и посече́т и, бу́дет
полк вторы́й во спасе́ние. И рече́ Иа́ков: Бог отца́ моего́
Авраа́ма и Бог отца́ моего́ Исаа́ка, Го́споди, реки́й
ми: отбежи́ в зе́млю бытия́ твоего́, и добро́ ти сотворю́.
Дово́льно ми да бу́дет от вся́кия пра́вды и от вся́кия
и́стины, ю́же сотвори́л еси́ о́троку Твоему́, с жезло́м
бо мои́м сим преидо́х Иорда́н.</p>

<p class="MsoNormal" align="right" style="text-align:right" id="n13495"><span style="font-size:
8.0pt;color:red" id="n13496">Быт 32:1–10</span></p>

<h3 id="n13497">Исхо́да чте́ние.</h3>

<p class="MsoNormal" id="n13498"><span style="color:red" id="n13499">С</span>ни́де дщи фарао́нова
измы́тися на реку́, и рабы́ни ея́ прехожда́ху при реце́,
и ви́девши краби́йцу в лучи́це, посла́вши рабы́ню взят
ю. Отве́рзши же, ви́дит отроча́, пла́чущееся в краби́йце,
и пощади́ е дщи фарао́нова, и рече́: от дете́й евре́йских
сие́. И рече́ сестра́ его́ дще́ри фарао́нове: хо́щеши
ли призову́ ти жену́ пита́тельницу от евре́й, и воздои́т
ти отроча́? И рече́ ей дщи фарао́нова: иди́. Ше́дши же,
отрокови́ца призва́ ма́терь отроча́те. Рече́ же к ней дщи
фарао́нова: соблюди́ ми отроча́ сие́ и воздо́й ми е, аз
же дам ти мзду. Прие́мше же жена́ отроча́ и доя́ше е. Устраби́вшуся
же отроча́ти, введе́ е ко дще́ри фарао́нове, и бысть ей в сы́на.
Именова́ же и́мя ему́ Моисе́й, глаго́лющи: от воды́
взях его́.</p>

<p class="MsoNormal" align="right" style="text-align:right" id="n13500"><span style="font-size:
8.0pt;color:red" id="n13501">Исх 2:5–10</span></p>

<h3 id="n13502">Суде́й чте́ние.</h3>

<p class="MsoNormal" id="n13503"><span style="color:red" id="n13504">Р</span>ече́ Гедео́н к Бо́гу:
а́ще спаса́еши руко́ю мое́ю Изра́иля, и́мже о́бразом
рекл еси́: Се аз положу́ руно́ о́вчее на гумне́ и, а́ще
бу́дет роса́ на руне́ то́кмо, по всей же земли́ су́ша,
разуме́ю, я́ко спасе́ши руко́ю мое́ю Изра́иля, и́мже
о́бразом рекл еси́. И бысть та́ко. И ура́нив Гедео́н нау́трие,
и исцеди́ руно́, и истече́ роса́ от руна́, испо́лнен
окри́н воды́. И рече́ Гедео́н к Бо́гу: да не прогне́вается
у́бо я́рость Твоя́ на мя, и возглаго́лю еще́ еди́ною,
и искушу́ еще́ еди́ною руно́м: да бу́дет у́бо су́ша
на руне́ то́кмо, по всей же земли́ роса́. И сотвори́ Бог
та́ко в нощи́ той, и бысть су́ша на руне́ то́кмо, по всей
же земли́ бысть роса́.</p>

<p class="MsoNormal" align="right" style="text-align:right" id="n13505"><span style="font-size:
8.0pt;color:red" id="n13506">Суд 6:36–40</span></p>

<h3 id="n13507">Царств тре́тиих чте́ние.</h3>

<p class="MsoNormal" id="n13508"><span style="color:red" id="n13509">Р</span>ече́ Илия́ к лю́дем:
приступи́те ко мне. И приступи́ша вси лю́дие к нему́. И взят
Илия́ двана́десять ка́мений, по числу́ двана́десяти коле́н
сыно́в Изра́илевых, я́коже глаго́ла Госпо́дь к нему́,
глаго́ляй: Изра́иль бу́дет и́мя твое́. И созда́ ка́мение,
и исцели́ олта́рь Госпо́день раско́панный, и сотвори́ ров,
вмеща́ющ по две ме́ры се́мени, о́крест олтаря́. И положи́
поле́на на олтари́, его́же сотвори́. И раздроби́ всесожже́ния,
и положи́ на поле́на, и обы́де олта́рь. И рече́ Илия́:
приими́те ми четы́ре водоно́сы воды́, и да пролию́тся на
олта́рь, на всесожже́ние же и на поле́на. И рече́: удво́йте.
И удво́иша. И рече́: утро́йте. И утро́иша. И идя́ше вода́
о́крест олтаря́, и ров испо́лнися воды́. И возопи́ Илия́
на не́бо, и рече́: Го́споди Бо́же Авраа́мов, и Исаа́ков,
и Иа́ковль, услы́ши мене́ днесь огне́м, и разуме́ют вси
лю́дие си́и, я́ко Ты еси́ Еди́н Госпо́дь Бог Изра́илев,
и аз раб Твой и Тебе́ ра́ди сотвори́х сия́ вся, и Ты обрати́
сердца́ люде́й сих в след Тебе́. И паде́ огнь от Го́спода
с Небесе́ и пояде́ всесожже́ния, и поле́на, и во́ду, я́же
на них, и во́ду, я́же в ро́ве, и ка́мение, и персть полиза́
огнь. И падо́ша вси лю́дие на лице́ свое́м и ре́ша: вои́стину
Госпо́дь Бог, Той есть Бог.</p>

<p class="MsoNormal" align="right" style="text-align:right" id="n13510"><span style="font-size:
8.0pt;color:red" id="n13511">3 Цар 18:30–39</span></p>

<h3 id="n13512">Царств четве́ртых чте́ние.</h3>

<p class="MsoNormal" id="n13513"><span style="color:red" id="n13514">Р</span>еко́ша му́жие гра́да
Иерихо́нска ко Елиссе́ю: се жили́ще гра́да сего́ добро́,
я́коже ты, го́споди, ви́диши, и во́ды злы и безча́дны.
И рече́ Елиссе́й: приими́те ми водоно́с нов и всы́плите
ту соль; и прия́ша и. И изы́де на исхожде́ние вод, и вве́рже
та́мо соль, и рече́: та́ко глаго́лет Госпо́дь, исцели́х
во́ды сия́, и не ктому́ бу́дет отню́д умира́я, ниже́
безча́дствующая си́ми. И исцеле́ша во́ды до дне сего́,
по глаго́лу, и́же глаго́ла Елиссе́й.</p>

<p class="MsoNormal" align="right" style="text-align:right" id="n13515"><span style="font-size:
8.0pt;color:red" id="n13516">4 Цар 2:19–22</span></p>

<h3 id="n13517">Проро́чества Иса́иина чте́ние.</h3>

<p class="MsoNormal" id="n13518"><span style="color:red" id="n13519">Т</span>а́ко глаго́лет Госпо́дь:
во вре́мя прия́тное послу́шах тя, и в день спасе́ния помого́х
тебе́, и созда́х тя, и дах тя, и положи́х тя в заве́т язы́ков,
е́же устро́ити зе́млю, и насле́дити насле́дие пусты́ни.
Глаго́люща су́щим во у́зах: изыди́те! И и́же во тьме: откры́йтеся!
На всех путе́х пасти́ся бу́дут, и на всех стезя́х па́жить
их. Не вза́лчут, ниже́ вжа́ждут, ниже́ порази́т их зной,
ниже́ со́лнце, но Ми́луяй их уте́шит я́ и сквозе́
исто́чники вод проведе́т я́. И положу́ вся́ку го́ру
в путь и вся́ку стезю́ в па́ству их. Се си́и издале́ча
прии́дут, си́и от се́вера и мо́ря, ини́и же от земли́
Пе́рсския. Да веселя́тся Небеса́, и ра́дуется земля́, да
отры́гнут го́ры весе́лие и хо́лми пра́вду, я́ко поми́лова
Госпо́дь лю́ди Своя́ и смире́нныя люде́й уте́ши. Рече́
же Сио́н: оста́ви мя Госпо́дь, и Бог забы́ мя. Еда́ забу́дет
жена́ отроча́ свое́ или́ не поми́лует изча́дия чре́ва
своего́? А́ще ли же и сих забу́дет жена́, но Аз не забу́ду
тебе́, – глаго́лет Госпо́дь.</p>

<p class="MsoNormal" align="right" style="text-align:right" id="n13520"><span style="font-size:
8.0pt;color:red" id="n13521">Ис 49:8–15</span></p>

<p class="MsoNormal" id="n13522"><span style="color:red" id="n13523">Ектения: </span>Па́ки и па́ки:
<span style="color:red" id="n13524">Возглас трисвятому: </span>Я́ко Свят еси́, Бо́же
наш: <span style="color:red" id="n13525">и Трисвятое.</span></p>

<h3 id="n13526">Таже прокимен, глас 3:</h3>

<p class="MsoNormal" id="n13527"><span style="color:red" id="n13528">Г</span>оспо́дь просвеще́ние
мое́ и Спаси́тель мой, / кого́ убою́ся? <span style="color:red" id="n13529">Стих: </span>Госпо́дь Защи́титель живота́ моего́,
от кого́ устрашу́ся?</p>

<h3 id="n13530">Апостол Коринфяном, зачало 143.</h3>

<p class="MsoNormal" id="n13531"><span style="color:red" id="n13532">Б</span>ра́тие, свобо́ден сый
от всех, всем себе́ порабо́тих, да множа́йшия приобря́щу. Бых
Иуде́ем, я́ко Иуде́й, да Иуде́и приобря́щу: подзако́нным,
я́ко подзако́нен, да подзако́нныя приобря́щу. Беззако́нным,
я́ко беззако́нен, не сый беззако́нник Бо́гу, но зако́нник
Христу́, да приобря́щу беззако́нныя. Бых немощны́м я́ко
не́мощен, да немощны́я приобря́щу. Всем бых вся, да вся́ко не́кия
спасу́. Сие́ же творю́ за благове́стие, да соо́бщник ему́
бу́ду. Не ве́сте ли, я́ко теку́щии в позо́рищи вси у́бо
теку́т, еди́н же прие́млет по́честь? Та́ко тецы́те,
да пости́гнете. Всяк же подвиза́яйся от всех воздержи́тся: и они́
у́бо да истле́нен вене́ц прии́мут, мы же неистле́нен. Аз
у́бо та́ко теку́, не я́ко безве́стно, та́ко подвиза́юся,
не я́ко возду́х бия́й. Но умерщвля́ю те́ло мое́ и
порабоща́ю, да не ка́ко ины́м пропове́дуя, сам неключи́мь
бу́ду.</p>

<p class="MsoNormal" align="right" style="text-align:right" id="n13533"><span style="font-size:
8.0pt;color:red" id="n13534">1 Кор 9:19–27</span></p>

<p class="MsoNormal" id="n13535"><span style="color:red" id="n13536">Аще ли несть пост, начинаем его от полу:
</span>Бра́тие, не хощу́ вас не ве́дети:</p>

<h3 id="n13537">Аллилуиа, глас 6.</h3>

<p class="MsoNormal" id="n13538"><span style="color:red" id="n13539">Стих: </span>Отры́гну се́рдце
мое сло́во бла́го, глаго́лю аз дела́ моя Царе́ви. <span style="color:red" id="n13540">Стих: </span>Красе́н добро́тою па́че сыно́в
челове́ческих.</p>

<h3 id="n13541">Евангелие Луки, зачало 9.</h3>

<p class="MsoNormal" id="n13542"><span style="color:red" id="n13543">В</span> пятоена́десять ле́то
влады́чества Тиве́рия ке́саря, облада́ющу Понти́йскому
Пила́ту Иуде́ею, и четвертовла́ствующу Галиле́ею И́роду,
Фили́ппу же, бра́ту его́ четвертовла́ствующу Тури́ею и
Трахони́тскою страно́ю, и Лиса́нию Авилини́ею четвертовла́ствующу,
при архиере́и А́нне и Каиа́фе, бысть глаго́л Бо́жий ко
Иоа́нну, Заха́риину сы́ну, в пусты́ни. И прии́де во всю
страну́ Иорда́нскую, пропове́дая креще́ние покая́ния во
оставле́ние грехо́в. Я́коже есть пи́сано в кни́зе слове́с
Иса́ии проро́ка, глаго́люща: глас вопию́щаго в пусты́ни,
угото́вайте путь Госпо́день, пра́вы твори́те стези́ Его́.
Вся́ка дебрь испо́лнится, и вся́ка гора́ и холм смири́тся:
и бу́дут стропо́тная в пра́вая и о́стрии в пути́ гла́дки.
И у́зрит вся́ка плоть спасе́ние Бо́жие. Глаго́лаше же исходя́щим
наро́дом крести́тися от него́: порожде́ния ехи́днова, кто
сказа́ вам бежа́ти от гряду́щаго гне́ва? Сотвори́те у́бо
плоды́ досто́йны покая́ния, и не начина́йте глаго́лати
в себе́: отца́ и́мамы Авраа́ма. Глаго́лю бо вам, я́ко
мо́жет Бог от ка́мения сего́ воздви́гнути ча́да Авраа́му.
Уже́ бо и секи́ра при ко́рени дре́ва лежи́т: вся́ко
у́бо дре́во, не творя́щее плода́ добра́, посека́ется
и во огнь вмета́ется. И вопроша́ху его́ наро́ди, глаго́люще:
что у́бо сотвори́м? Отвеща́в же глаго́ла им: име́яй две
ри́зе, да пода́ст неиму́щему, и име́яй бра́шна, та́кожде
да твори́т. Приидо́ша же и мытари́ крести́тися от него́,
и ре́ша к нему́: учи́телю, что сотвори́м? Он же рече́ к
ним: ничто́же бо́ле от повеле́ннаго вам твори́те. Вопроша́ху
же его́ и во́ини, глаго́люще: и мы что сотвори́м? И рече́
к ним: никого́же оби́дите, ни оклеветава́йте: и дово́льни бу́дите
обро́ки ва́шими. Ча́ющим же лю́дем, и помышля́ющим всем
в сердца́х свои́х о Иоа́нне, еда́ той есть Христо́с, отвещава́ше
Иоа́нн всем глаго́ля: аз у́бо водо́ю креща́ю вы: гряде́т
же Кре́плий мене́, Ему́же несмь досто́ин отреши́ти реме́нь
сапогу́ Его́. Той вы крести́т Ду́хом Святы́м и огне́м.
Ему́же лопа́та в руку́ Его́, и потреби́т гумно́ Свое́,
и собере́т пщени́цу в жи́тницу Свою́, пле́вы же сожже́т
огне́м негаса́ющим. Мно́га же у́бо и и́на, утеша́я
благовествова́ше лю́дем.</p>

<p class="MsoNormal" align="right" style="text-align:right" id="n13544"><span style="font-size:
8.0pt;color:red" id="n13545">Лк 3:1–18</span></p>

<p class="MsoNormal" id="n13546"><span style="color:red" id="n13547">И по ряду Божественная Литургия Великаго
Василия.</span></p>

<h3 id="n13548">Вместо Досто́йно: поем:</h3>

<p class="MsoNormal" id="n13549"><span style="color:red" id="n13550">О</span> Тебе́ ра́дуется, Благода́тная
вся́кая тварь, / А́нгельский собор и челове́ческий род, / освяще́нный
хра́ме и раю́ слове́сный, / девственная похвало́, / из Нея́же
Бог воплоти́ся, / и Младе́нец бысть, пре́жде век Сый Бог наш: / ложесна́
бо Твоя́ престо́л сотвори́ / и чре́во Твое́ простра́ннее
Небе́с соде́ла. / О Тебе́ ра́дуется, Благода́тная, вся́кая
тварь, сла́ва Тебе́.</p>

<p class="MsoNormal" id="n13551"><span style="color:red" id="n13552">Киноник: </span>Хвали́те Го́спода
с Небе́с, хвали́те Его́ в Вы́шних.</p>

<h2 id="n13553"><a name="_НА_ОСВЯЩЕНИИ_ВОДЫ" id="n13554"></a><span lang="EN-US" id="n13555">НА </span>ОСВЯЩЕНИИ ВОДЫ</h2>

<p class="MsoNormal" id="n13556"><span style="color:red" id="n13557">И по заамвонней молитве абие исходим
вси ко священной купели в притвор или на источники царскими враты. Игумен или старейший
иерей, носяй на главе честный Крест, предыдущим ему свещеносцем и диаконом с кадилы.
И полагает Честный Крест на благоукрашенном столе, идеже и воде, уготованней в чаше,
и свещам окрест стоящим, и даются свещи братиям, и настоятель кадит окрест стола,
таже образы, и праздника на аналогии, и священников, и лики по чину, предходящу
ему диакону со свещею, клириком же поющим тропари сия:</span></p>

<h3 id="n13558">Глас 8:</h3>

<p class="MsoNormal" id="n13559"><span style="color:red" id="n13560">Г</span>лас Госпо́день на вода́х
вопие́т, глаго́ля: / прииди́те, приими́те вси / Ду́ха прему́дрости,
/ Ду́ха ра́зума, / Ду́ха стра́ха Бо́жия, / я́вльшагося
Христа́. <span style="color:red" id="n13561">(3)</span></p>

<p class="MsoNormal" id="n13562"><span style="color:red" id="n13563">Д</span>несь вод освяща́ется естество́,
/ и разделя́ется Иорда́н, / и свои́х вод возвраща́ет струи́,
/ Влады́ку зря креща́ема. <span style="color:red" id="n13564">(2)</span></p>

<p class="MsoNormal" id="n13565"><span style="color:red" id="n13566">Я́</span>ко Челове́к, на реку́
прише́л еси́, Христе́ Царю́, / и ра́бское Креще́ние
прия́ти тщи́шися, Бла́же, / от Предте́чеву руку́ / грех
ра́ди на́ших, Человеколю́бче. <span style="color:red" id="n13567">(2)</span></p>

<p class="MsoNormal" id="n13568"><span style="color:red" id="n13569">Слава, и ныне, глас тойже:</span> Ко
гла́су вопию́щаго в пусты́ни: / угото́вайте путь Госпо́день,
/ прише́л еси́, Го́споди, зрак ра́бий прии́м, / Креще́ния
прося́, не ве́дый греха́. / Ви́деша Тя во́ды и убоя́шася.
/ Тре́петен бысть Предте́ча и возопи́, глаго́ля: / ка́ко
просвети́т свети́льник Све́та? / Ка́ко руку́ положи́т
раб на Влады́ку? / Освяти́ мене́ и во́ды, Спа́се, взе́мляй
ми́ра грех.</p>

<h3 id="n13570">Проро́чества Иса́иина чте́ние.</h3>

<p class="MsoNormal" id="n13571"><span style="color:red" id="n13572">Т</span>а́ко глаго́лет Госпо́дь:
да возвесели́тся пусты́ня жа́ждущая, да возра́дуется пусты́ня
и процвете́т, я́ко крин, и да прозя́бнет, и вся возвеселя́тся.
И возра́дуются пусты́нная Иорда́нова, и сла́ва Лива́нова
дана́ бысть ей и честь Карми́лова, и лю́дие Мои́ у́зрят
сла́ву Госпо́дню и высоту́ Бо́жию. Укрепи́теся, ру́ки
осла́бленныя, и, коле́на разсла́бленная, уте́шитеся, и рцы́те
малоду́шным мы́слию: укрепи́теся и не бо́йтеся, се Бог наш суд
воздае́т, Той прии́дет и спасе́т нас. Тогда́ отве́рзутся
очеса́ слепы́х, и ушеса́ глухи́х услы́шат. Тогда́
ско́чит хромы́й, я́ко еле́нь, и я́сен бу́дет язы́к
гугни́вых, я́ко прорази́ся в пусты́ни вода́ и дебрь в земли́
жа́ждущей. И бу́дет безво́дная в бла́та, и в жа́ждущей
земли́ исто́чник воды́ бу́дет. Та́мо бу́дет весе́лие
птиц, водворе́ние си́ринов, и тро́стий, и бла́та. Та́мо
бу́дет путь чист, и путь свят нарече́тся, и не мимои́дет та́мо
нечи́ст, ниже́ бу́дет та́мо путь нечи́стый, разсе́яннии
же по́йдут по нему́, и не заблу́дят. И не бу́дет та́мо
льва, ниже́ звере́й лю́тых взы́дет нань, ниже́ обря́щется
та́мо, но по́йдут по нему́ изба́вленнии и со́браннии от
Го́спода, и обратя́тся, и прии́дут в Сио́н с весе́лием
и ра́достию, и весе́лие ве́чное над главо́ю их. Хвала́,
и ра́дование, и весе́лие пости́гнет их, отбеже́ боле́знь,
печа́ль и воздыха́ние.</p>

<p class="MsoNormal" align="right" style="text-align:right" id="n13573"><span style="font-size:
8.0pt;color:red" id="n13574">Ис 35:1–10</span></p>

<h3 id="n13575">Проро́чества Иса́иина чте́ние.</h3>

<p class="MsoNormal" id="n13576"><span style="color:red" id="n13577">Т</span>а́ко глаго́лет Госпо́дь:
жа́ждущии, на во́ду иди́те, и, ели́цы не и́мате сребра́,
ше́дше, купи́те, и яди́те и пи́йте без сребра́ и цены́
вино́ и тук. Вску́ю цените́ сребро́ не в хле́бы и труд
ваш не в сы́тость? Послу́шайте Мене́ и сне́сте блага́я,
и наслади́тся во благи́х душа́ ва́ша. Внима́йте уши́ма
ва́шима и после́дуйте путе́м Мои́м, услы́шите Мене́,
и жива́ бу́дет во благи́х душа́ ва́ша. И завеща́ю
вам заве́т ве́чен, преподо́бная Дави́дова ве́рная. Се свиде́тельство
во язы́цех, дах Его́ Кня́зя и Повели́теля во язы́цех. Се
язы́цы, и́же не ве́дяху Тя, призову́т Тя, и лю́дие, и́же
не позна́ша Тя, к Тебе́ прибе́гнут, ра́ди Го́спода Твоего́
и Свята́го Изра́илева, я́ко просла́вих Тя. Взыщи́те Бо́га,
и внегда́ вам обрести́ Его́, призови́те. Егда́ же а́ще
прибли́жится вам, да оста́вит нечести́вый пути́ своя́ и
муж беззако́нный сове́ты своя́. И обрати́теся ко Го́споду
Бо́гу ва́шему и поми́ловани бу́дете, я́ко помно́гу
оста́вит грехи́ ва́ша. Не суть бо сове́ти Мои́, я́коже
сове́ти ва́ши, ниже́ я́коже путие́ ва́ши, путие́
Мои́, – глаго́лет Госпо́дь. Но я́коже отстои́т Не́бо
от земли́, та́ко отстои́т путь Мой от путе́й ва́ших, и
размышле́ния ва́ша от мы́сли Моея́. Я́коже бо а́ще
сни́дет дождь или́ снег с Небесе́ и не возврати́тся отту́ду,
до́ндеже упои́т зе́млю, и роди́т, и прозя́бнет, и даст
се́мя се́ющему и хлеб в снедь, та́ко бу́дет глаго́л Мой,
и́же а́ще изы́дет из уст Мои́х и не обрати́тся ко Мне тощь,
до́ндеже а́ще сконча́ет вся, ели́ка восхоте́х, и поспешу́
пути́ Моя́ и повеле́ния Моя́. Весе́лием бо изы́дете
и ра́достию научи́теся, го́ры бо и хо́лми ско́чат, жду́ще
вас в ра́дости, и вся древеса́ се́льная воспле́щут ве́твьми.
И вме́сто дра́чия взы́дет кипари́с, вме́сто же кропи́вы
взы́дет мирси́на. И бу́дет Госпо́дь во и́мя и в зна́мение
ве́чное и не оскуде́ет.</p>

<p class="MsoNormal" align="right" style="text-align:right" id="n13578"><span style="font-size:
8.0pt;color:red" id="n13579">Ис 55:1–13</span></p>

<h3 id="n13580">Проро́чества Иса́иина чте́ние.</h3>

<p class="MsoNormal" id="n13581"><span style="color:red" id="n13582">Т</span>а́ко глаго́лет Госпо́дь:
почерпи́те во́ду с весе́лием от исто́чник спасе́ния. И
рече́ши в день он: испове́дайтеся Го́сподеви и призови́те И́мя
Его́, возвести́те во язы́цех сла́ву Его́. Помяни́те,
я́ко вознесе́ся И́мя Его́. По́йте И́мя Госпо́дне,
я́ко высо́кая сотвори́. Возвести́те сия́ по всей земли́,
ра́дуйтеся и весели́теся, живу́щии в Сио́не, я́ко вознесе́ся
Святы́й Изра́илев посреде́ его́.</p>

<p class="MsoNormal" align="right" style="text-align:right" id="n13583"><span style="font-size:
8.0pt;color:red" id="n13584">Ис 12:3–6</span></p>

<h3 id="n13585">Прокимен, глас 3:</h3>

<p class="MsoNormal" id="n13586"><span style="color:red" id="n13587">Г</span>оспо́дь просвеще́ние
мое́ и Спаси́тель мой, / кого́ убою́ся? <span style="color:red" id="n13588">Стих:</span> Госпо́дь Защи́титель живота́ моего́,
от кого́ устрашу́ся?</p>

<h3 id="n13589">Апостол Коринфяном.</h3>

<p class="MsoNormal" id="n13590"><span style="color:red" id="n13591">Б</span>ра́тие, не хощу́ вас
не ве́дети, я́ко отцы́ на́ши вси под о́блаком бы́ша
и вси сквозе́ мо́ре проидо́ша. И вси в Моисе́я крести́шася
во о́блаце и в мо́ри: И вси то́жде бра́шно духо́вное ядо́ша.
И вси то́жде пи́во духо́вное пи́ша, пия́ху бо от духо́внаго
после́дующаго ка́мене, ка́мень же бе Христо́с.</p>

<p class="MsoNormal" align="right" style="text-align:right" id="n13592"><span style="font-size:
8.0pt;color:red" id="n13593">Зачало 143 от полу. 1 Кор 10:1–4</span></p>

<h3 id="n13594">Аллилуиа, глас 4.</h3>

<p class="MsoNormal" id="n13595"><span style="color:red" id="n13596">Стих:</span> Глас Госпо́день на
вода́х, Бог сла́вы возгреме́, Госпо́дь на вода́х мно́гих.</p>

<h3 id="n13597">Евангелие от Марка, зачало 2.</h3>

<p class="MsoNormal" id="n13598"><span style="color:red" id="n13599">В</span>о вре́мя о́но прии́де
Иису́с от Назаре́та Галиле́йскаго и крестися от Иоанна во Иорда́не.
И а́бие восходя́ от воды́, ви́де разводя́щася Небеса́
и Дух, я́ко го́лубь, сходя́щ Нань. И глас бысть с Небесе́: Ты
еси́ Сын Мой возлю́бленный, о Не́мже благоволи́х.</p>

<p class="MsoNormal" align="right" style="text-align:right" id="n13600"><span style="font-size:
8.0pt;color:red" id="n13601">Мк 1:9–11</span></p>

<h3 id="n13602">Диакон же глаголет ектению:</h3>

<p class="MsoNormal" id="n13603"><span style="color:red" id="n13604">М</span>и́ром Го́споду помо́лимся.</p>

<p class="MsoNormal" id="n13605"><span style="color:red" id="n13606">О</span> свы́шнем ми́ре и спасе́нии
душ на́ших Го́споду помо́лимся.</p>

<p class="MsoNormal" id="n13607"><span style="color:red" id="n13608">О</span> ми́ре все́го ми́ра,
благостоя́нии Святы́х Бо́жиих Церкве́й и соедине́нии всех
Го́споду помо́лимся.</p>

<p class="MsoNormal" id="n13609"><span style="color:red" id="n13610">О</span> святе́м хра́ме сем
и с ве́рою, благогове́нием и стра́хом Бо́жиим входя́щих
в онь Го́споду помо́лимся.</p>

<p class="MsoNormal" id="n13611"><span style="color:red" id="n13612">О</span> Вели́ком Го́споди́не
и Отце́ на́шем, Святе́йшем Патриа́рхе <span style="color:red" id="n13613">(имя рек)</span>, и о господи́не на́шем Преосвяще́ннейшем
митрополи́те <span style="color:red" id="n13614">(или </span>архиепи́скопе<span style="color:red" id="n13615">, или</span> епи́скопе<span style="color:red" id="n13616">)</span> <span style="color:red" id="n13617">(имя рек)</span>, честне́м пресви́терстве, во Христе́
диа́констве и о всем при́чте и лю́дех Го́споду помо́лимся.</p>

<p class="MsoNormal" id="n13618"><span style="color:red" id="n13619">О</span> Богохрани́мей стране́
на́шей, власте́х и во́инстве ея́ Го́споду помо́лимся.</p>

<p class="MsoNormal" id="n13620"><span style="color:red" id="n13621">О</span> граде́ сем <span style="color:red" id="n13622">(или</span> о ве́си сей<span style="color:red" id="n13623">, или </span>о
святе́й оби́тели сей<span style="color:red" id="n13624">)</span>, вся́ком гра́де,
стране́ и ве́рою живу́щих в них Го́споду помо́лимся.</p>

<p class="MsoNormal" id="n13625"><span style="color:red" id="n13626">О</span> благорастворе́нии возду́хов,
о изоби́лии плодо́в земны́х и вре́менех ми́рных Го́споду
помо́лимся.</p>

<p class="MsoNormal" id="n13627"><span style="color:red" id="n13628">О</span> пла́вающих, путеше́ствующих,
неду́гующих, стра́ждущих, плене́нных и о спасе́нии их Го́споду
помо́лимся.</p>

<p class="MsoNormal" id="n13629"><span style="color:red" id="n13630">О</span> е́же освяти́тися вода́м
сим си́лою, и де́йствием, и наи́тием Свята́го Ду́ха, Го́споду
помо́лимся.</p>

<p class="MsoNormal" id="n13631"><span style="color:red" id="n13632">О</span> е́же снизходи́ти на
во́ды сия́ очисти́тельному Пресу́щныя Тро́ицы де́йству
Го́споду помо́лимся.</p>

<p class="MsoNormal" id="n13633"><span style="color:red" id="n13634">О</span> е́же дарова́тися им
благода́ти избавле́ния, благослове́нию Иорда́нову си́лою,
и де́йством, и наи́тием Свята́го Ду́ха Го́споду помо́лимся.</p>

<p class="MsoNormal" id="n13635"><span style="color:red" id="n13636">О</span> е́же сокруши́тися
сатане́ под нога́ми на́шими вско́ре и разори́тися вся́кому
сове́ту лука́вому, дви́жимому на ны, Го́споду помо́лимся.</p>

<p class="MsoNormal" id="n13637"><span style="color:red" id="n13638">Я́</span>ко да Госпо́дь Бог
и́змет нас от вся́каго наве́та и искуше́ния сопроти́вника
и досто́йны соде́лает обе́щанных благ Го́споду помо́лимся.</p>

<p class="MsoNormal" id="n13639"><span style="color:red" id="n13640">О</span> е́же просвети́тися
нам просвеще́нием ра́зума и благоче́стия, наи́тием Свята́го
Ду́ха Го́споду помо́лимся.</p>

<p class="MsoNormal" id="n13641"><span style="color:red" id="n13642">О</span> е́же низпосла́ти Го́споду
Бо́гу благослове́ние Иорда́ново и освяти́ти во́ды сия́
Го́споду помо́лимся.</p>

<p class="MsoNormal" id="n13643"><span style="color:red" id="n13644">О</span> е́же бы́ти воде́
сей освяще́ния да́ру, грехо́в избавле́нию, во исцеле́ние
души́ и те́ла и на вся́кую по́льзу изря́дную Го́споду
помо́лимся.</p>

<p class="MsoNormal" id="n13645"><span style="color:red" id="n13646">О</span> е́же бы́ти воде́
сей приводя́щей в Жизнь Ве́чную Го́споду помо́лимся.</p>

<p class="MsoNormal" id="n13647"><span style="color:red" id="n13648">О</span> е́же яви́тися сей
отгна́нию вся́каго наве́та ви́димых и неви́димых враг Го́споду
помо́лимся.</p>

<p class="MsoNormal" id="n13649"><span style="color:red" id="n13650">О</span> че́рплющих и е́млющих
во освяще́ние домо́в Го́споду помо́лимся.</p>

<p class="MsoNormal" id="n13651"><span style="color:red" id="n13652">О</span> е́же бы́ти сей во
очище́ние душ и теле́с всем, ве́рою и че́рплющим же и причаща́ющимся
от нея́, Го́споду помо́лимся.</p>

<p class="MsoNormal" id="n13653"><span style="color:red" id="n13654">О</span> е́же сподо́битися
нам испо́лнитися освяще́ния вод сих прича́щением, неви́димым
явле́нием Свята́го Ду́ха Го́споду помо́лимся.</p>

<p class="MsoNormal" id="n13655"><span style="color:red" id="n13656">О</span> е́же услы́шати Го́споду
Бо́гу глас моле́ния нас, гре́шных, и поми́ловати нас Го́споду
помо́лимся.</p>

<p class="MsoNormal" id="n13657"><span style="color:red" id="n13658">О</span> изба́витися нам от вся́кия
ско́рби, гне́ва и ну́жды Го́споду помо́лимся.</p>

<p class="MsoNormal" id="n13659"><span style="color:red" id="n13660">З</span>аступи́, спаси́, поми́луй
и сохрани́ нас, Бо́же, Твое́ю Благода́тию.</p>

<p class="MsoNormal" id="n13661"><span style="color:red" id="n13662">П</span>ресвяту́ю, Пречи́стую,
Преблагослове́нную, Сла́вную Влады́чицу на́шу Богоро́дицу
и Присноде́ву Мари́ю со все́ми святы́ми помяну́вше, са́ми
себе́, и друг дру́га, и весь живо́т наш Христу́ Бо́гу предади́м.</p>

<h3 id="n13663">Сим глаголемым,<br id="n13664">
священник тайно молитву сию глаголет:</h3>

<p class="MsoNormal" id="n13665"><span style="color:red" id="n13666">Г</span>о́споди Иису́се Христе́,
Единоро́дный Сы́не, сый в не́дре О́тчи, и́стинный Бо́же,
Исто́чниче Жи́зни и безсме́ртия, Све́те от Све́та, прише́дый
в мир, е́же просвети́ти его́, озари́ на́шу мысль Святы́м
Твои́м Ду́хом и приими́ нас, вели́чество и благодаре́ние
Тебе́ принося́щих о я́же от ве́ка ди́вных Твои́х великоде́йствиих
и е́же в после́дния ве́ки спаси́тельном Твое́м смотре́нии,
в не́мже в на́ше немощно́е и ни́щее оде́явся смеше́ние
и рабо́тным ме́рам снизше́дый, И́же всех Царю́, еще́
и ра́бскою руко́ю во Иорда́не крести́тися претерпе́л еси́,
да, водно́е естество́ освяти́в, Безгре́шне, путесотвори́ши
нам е́же водо́ю и Ду́хом па́ки рожде́ние и к пе́рвому
нас устро́иши свобожде́нию. Его́же Боже́ственнаго та́инства
воспомина́ние пра́зднующе, мо́лимся Тебе́, Влады́ко Человеколю́бче,
воскропи́ и на ны, недосто́йныя рабы́ Твоя́, по Боже́ственному
Твоему́ обеща́нию во́ду чи́сту, Твоего́ благоутро́бия
дар, во е́же над водо́ю сею проше́нию нас, гре́шных, благоприя́тну
бы́ти Твое́ю бла́гостию и благослове́нию Твоему́ ей, нам
же и всем ве́рным лю́дем Твои́м дарова́тися в сла́ву Свята́го
и покланя́емаго Твоего́ И́мене. Я́ко подоба́ет Тебе́
вся́кая сла́ва, честь и поклоне́ние со Безнача́льным Твои́м
Отце́м и Пресвяты́м, и Благи́м, и Животворя́щим Твои́м
Ду́хом, ны́не, и при́сно, и во ве́ки веко́в.</p>

<p class="MsoNormal" id="n13667"><span style="color:red" id="n13668">И рек в себе: </span>Ами́нь.</p>

<p class="MsoNormal" id="n13669"><span style="color:red" id="n13670">Диакону же исполнившу ектению, начинает
священник велегласно молитву сию:</span></p>

<p class="MsoNormal" id="n13671"><span style="color:red" id="n13672">В</span>е́лий еси́, Го́споди,
и чу́дна дела́ Твоя́, и ни еди́но же сло́во дово́льно
бу́дет к пе́нию чуде́с Твои́х.<span style="color:red" id="n13673"> (3)</span></p>

<p class="MsoNormal" id="n13674"><span style="color:red" id="n13675">Т</span>ы бо, хоте́нием от не су́щих
во е́же бы́ти приведы́й вся́ческая, и Твое́ю держа́вою
содержи́ши тварь, и Твои́м про́мыслом стро́иши мир, Ты, от четы́рех
стихи́й тварь сочини́вый, четы́рми времены́ круг ле́та
венча́л еси́. Тебе́ трепе́щут у́мныя вся си́лы, Тебе́
пое́т со́лнце, Тебе́ сла́вит луна́, Тебе́ прису́тствуют
зве́зды, Тебе́ слу́шает свет, Тебе́ трепе́щут бе́здны,
Тебе́ рабо́тают исто́чницы. Ты просте́рл еси́ не́бо,
я́ко ко́жу, Ты утверди́л еси́ зе́млю на вода́х, Ты
огради́л еси́ мо́ре песко́м, Ты ко отдыха́нием возду́х
пролия́л еси́. А́нгельския си́лы Тебе́ слу́жат, Арха́нгельстии
ли́цы Тебе́ кла́няются, многоочи́тии Херуви́ми и шестокрила́тии
Серафи́ми, о́крест стоя́ще и облета́юще, стра́хом непристу́пныя
сла́вы Твоея́ покрыва́ются. Ты бо, Бог Сый Неопи́санный, Безнача́льный
же и Неизглаго́ланный, прише́л еси́ на зе́млю, зрак раба́
прии́м, в подо́бии челове́честем быв, не бо терпе́л еси́,
Влады́ко, милосе́рдия ра́ди ми́лости Твоея́ зре́ти
от диа́вола му́чима ро́да челове́ча, но прише́л еси́
и спасл еси́ нас. Испове́дуем благода́ть, пропове́дуем ми́лость,
не таи́м благодея́ния: естества́ на́шего ро́ды свободи́л
еси́, де́вственную освяти́л еси́ утро́бу рождество́м
Твои́м. Вся тварь воспева́ет Тя, я́вльшагося: Ты бо, Бог наш, на
земли́ яви́лся еси́ и с челове́ки пожи́л еси́, Ты
Иорда́нския струи́ освяти́л еси́, с Небесе́ низпосла́вый
Свята́го Твоего́ Ду́ха, и главы́ та́мо гнездя́щихся
сокруши́л еси́ змие́в.</p>

<p class="MsoNormal" id="n13676"><span style="color:red" id="n13677">И сие убо священник глаголя трижды, и
воду рукою благословляет на кийждо стих:</span></p>

<p class="MsoNormal" id="n13678"><span style="color:red" id="n13679">Т</span>ы у́бо, Человеколю́бче
Царю́, прииди́ и ны́не наи́тием Свята́го Твоего́ Ду́ха
и освяти́ во́ду сию́. <span style="color:red" id="n13680">(3)</span></p>

<p class="MsoNormal" id="n13681"><span style="color:red" id="n13682">И</span> даждь ей благода́ть избавле́ния,
благослове́ние Иорда́ново, сотвори́ ю нетле́ния исто́чник,
освяще́ния дар, грехо́в разреше́ние, неду́гов исцеле́ние,
де́монов всегуби́тельство, сопроти́вным си́лам непристу́пную,
А́нгельския кре́пости испо́лненную, да вси, почерпа́ющии и причаща́ющиися,
име́ют ю ко очище́нию душ и теле́с, ко исцеле́нию страсте́й,
ко освяще́нию домо́в и ко вся́кой по́льзе изря́дну. Ты
бо еси́ Бог наш, И́же водо́ю и Ду́хом обнови́вый обетша́вшее
грехо́м естество́ на́ше. Ты еси́ Бог наш, водо́ю потопи́вый
при Но́и грех. Ты еси́ Бог наш, И́же мо́рем свободи́вый
от рабо́ты фара́они Моисе́ом род евре́йский. Ты бо еси́
Бог наш, разрази́вый ка́мень в пусты́ни, и потеко́ша во́ды,
и пото́цы наводни́шася, и жа́ждущия лю́ди Твоя́ насы́тивый.
Ты еси́ Бог наш, И́же водо́ю и огне́м премени́вый Илие́ю
Изра́иля от пре́лести Ваа́ловы.</p>

<p class="MsoNormal" id="n13683"><span style="color:red" id="n13684">С</span>ам и ны́не, Влады́ко,
освяти́ во́ду сию́ Ду́хом Твои́м Святы́м. <span style="color:red" id="n13685">(3)</span></p>

<p class="MsoNormal" id="n13686"><span style="color:red" id="n13687">Д</span>аждь же всем, прикаса́ющимся
ей, и причаща́ющимся, и ма́жущимся е́ю, освяще́ние, здра́вие,
очище́ние и благослове́ние.</p>

<p class="MsoNormal" id="n13688"><span style="color:red" id="n13689">С</span>паси́, Го́споди, и
поми́луй Вели́каго Го́споди́на и Отца́ на́шего <span style="color:red" id="n13690">(имя рек)</span>, Святе́йшаго Патриа́рха Моско́вского
и всея́ Руси́, и преосвяще́ннейшаго епи́скопа <span style="color:red" id="n13691">(имя рек) (его же есть область)</span>. И сохрани́ их под
кро́вом Твои́м в ми́ре, покори́ им вся́каго врага́
и супоста́та, да́руй им вся, я́же ко спасе́нию проше́ния,
и жизнь ве́чную, да и стихи́ями, и челове́ки, и А́нгелы, и ви́димыми,
и неви́димыми сла́вится Твое́ Пресвятое́ И́мя, со Отце́м
и Святы́м Ду́хом, ны́не, и при́сно, и во ве́ки веко́в,
ами́нь.</p>

<p class="MsoNormal" id="n13692"><span style="color:red" id="n13693">Священник:</span> Мир всем.</p>

<p class="MsoNormal" id="n13694"><span style="color:red" id="n13695">Диакон:</span> Главы́ ва́ша
Го́сподеви приклони́те.</p>

<p class="MsoNormal" id="n13696"><span style="color:red" id="n13697">Священник, преклонься, молится тайно:</span></p>

<p class="MsoNormal" id="n13698"><span style="color:red" id="n13699">П</span>риклони́, Го́споди,
у́хо Твое́ и услы́ши ны, И́же во Иорда́не крести́тися
изво́ливый и освяти́вый во́ды, благослови́ всех нас, и́же
приклоне́нием своея́ вы́и назна́менующих рабо́тное воображе́ние,
и сподо́би нас испо́лнитися освяще́ния Твоего́ причаще́нием
воды́ сея́, и да бу́дет нам, Го́споди, во здра́вие души́
и те́ла.</p>

<p class="MsoNormal" id="n13700"><span style="color:red" id="n13701">Возглашение: </span>Ты бо еси́ освяще́ние
на́ше, и Тебе́ сла́ву, и благодаре́ние, и поклоне́ние возсыла́ем
со Безнача́льным Твои́м Отце́м и Пресвяты́м, и Благи́м,
и Животворя́щим Твои́м Ду́хом, ны́не, и при́сно, и во ве́ки
веко́в, ами́нь.</p>

<p class="MsoNormal" id="n13702"><span style="color:red" id="n13703">И абие, благословляя воду крестовидно
Честным Крестом, погружает его право, низводя в воду и возводя, держа его обема
рукама, поя настоящий тропарь, во глас первый:</span></p>

<p class="MsoNormal" id="n13704"><span style="color:red" id="n13705">В</span>о Иoрда́не креща́ющуся
Тебе́, Го́споди, / Тро́йческое яви́ся поклоне́ние: / Роди́телев
бо глас свиде́тельствоваше Тебе́, / возлю́бленнаго Тя Сы́на
имену́я, / и Дух в ви́де голуби́не / изве́ствоваше словесе́
утвержде́ние. / Явле́йся Христе́ Бо́же / и мир просвеще́й,
сла́ва Тебе́.</p>

<p class="MsoNormal" id="n13706"><span style="color:red" id="n13707">И в другий такожде Крестом знаменует
воду, и в третий такожде, тойже тропарь поя, сам настоятель, споющим ему и прочим
священником; таже поют и лики тойже тропарь. Настоятель же, взем священную воду
на блюдо и обратяся на запад лицем, в левой руце держа Честный Крест, а в правой
васильки, кропит крестообразно на вся страны. И приходят прежде к настоятелю священницы,
два два, и целуют Честный Крест, и знаменует их васильком по лицу со священною водою
крестообразно; по тому же чину и вся братия. Поется же тогда тропарь от всех, многажды,
дондеже освятятся вся братия водным кроплением и причащением. И абие входим во храм,
и поем стихиру.</span></p>

<h4 id="n13708">Слава, и ныне, глас 6:</h4>

<p class="MsoNormal" id="n13709"><span style="color:red" id="n13710">В</span>оспои́м, ве́рнии,
/ е́же о нас Бо́жия благодея́ния вели́чество: / о на́шем
бо прегреше́нии быв Челове́к, / на́шим очище́нием очища́ется
во Иорда́не, / Еди́н Чи́стый и Нетле́нный, / освяща́яй
мене́ и во́ды / и главы́ змие́в сокруша́яй в воде́.
/ Почерпе́м у́бо во́ду с весе́лием, бра́тие: / благода́ть
бо Ду́ха ве́рно почерпа́ющим / неви́димо подава́ется от
Христа́ Бо́га / и Спа́са душ на́ших.</p>

<p class="MsoNormal" id="n13711"><span style="color:red" id="n13712">Таже: </span>Бу́ди И́мя Госпо́дне
благослове́но от ны́не и до ве́ка <span style="color:red" id="n13713">(3)</span>.<span style="color:red" id="n13714"> И псалом 33: </span>Благословлю́ Го́спода на вся́кое
вре́мя:</p>

<p class="MsoNormal" id="n13715"><span style="color:red" id="n13716">И дается антидор от иерея и отпуст. По
отпусте, или есть Литургия, или несть, поставляется свещник среди церкве. Клирицы
же, ставше оба лика вкупе, поют тропарь праздника. </span>Сла́ва, и ны́не,<span style="color:red" id="n13717"> кондак. По скончании же кондака многолетны, якоже обычно.</span></p>

<p class="MsoNormal" id="n13718"><span style="color:red" id="n13719">И входим в трапезу, и ядим с древяномаслием,
испиваем же и вина. Сыра же, и подобных ему, и рыб никакоже дерзнем ясти: возбранено
бо есть Божественными правилы.</span></p>

<p class="MsoNormal" id="n13720"><span style="color:red" id="n13721">Сице бывает служба, постному дню сущу,
в навечерии Просвещения.</span></p>

<p class="MsoNormal" id="n13722">&nbsp;</p>

<p class="MsoNormal" id="n13723"><a name="_НА_ВЕЛИЦЕМ_ПОВЕЧЕРИИ_2" id="n13724"></a><span style="color:red" id="n13725">Ведати подобает, яко праздник святых Богоявлений в кийлюбо день
случится, поем повечерие великое сице:</span></p>

<p class="MsoNormal" id="n13726"><span style="color:red" id="n13727">О часе 1-м нощи бывает благовест и потом
трезвон во вся кампаны. Иерей же со диаконом, облекшеся, творят начало, якоже во
вся праздники Владычни. Диакон глаголет: </span>Благослови́, влады́ко.
<span style="color:red" id="n13728">Иерей: </span>Благослове́н Бог наш: <span style="color:red" id="n13729">и, кадящу иерею, глаголем повечерие великое от начала: </span>Сла́ва
Тебе́, Бо́же наш, сла́ва Тебе́. Царю́ Небе́сный: <span style="color:red" id="n13730">трисвятое, и прочая. </span>С на́ми Бог: <span style="color:red" id="n13731">поем с пением. И вместо тропарей обычных: </span>Просвети́
о́чи мои́:<span style="color:red" id="n13732"> глаголем тропарь праздника. И вместо:</span>
Поми́луй нас, Го́споди, поми́луй нас:<span style="color:red" id="n13733"> глаголем
кондак праздника. По: </span>Сла́ва в Вы́шних: <span style="color:red" id="n13734">бывает лития по обычаю.</span></p>

<h3 id="n13735">И поем на литии стихиры самогласны, глас 4:</h3>

<p class="MsoNormal" id="n13736"><span style="color:red" id="n13737">Космы монаха: </span>Одева́яйся
све́том, я́ко ри́зою, / нас ра́ди по нам бы́ти сподо́бился
eсть, / во струи́ одева́ется днесь Иoрда́нския, / не Сам сих ко очище́нию
тре́буя, / но нам Собо́ю устроя́яй порожде́ние. / О, чудесе́!
/ Без oгня́ изваря́ет, / и назида́ет без сокруше́ния, / и спаса́ет
в Него́ просвеща́eмыя / Христо́с Бог и Спас душ на́ших.</p>

<p class="MsoNormal" id="n13738"><span style="color:red" id="n13739">Т</span>ебе́, в Ду́се и oгни́
очища́юща грех ми́ра, / зря Крести́тель гряду́ща к себе́,
/ ужаса́яся и трепе́ща, вопия́ше, глаго́ля: / не сме́ю
держа́ти верх Твой пречи́стый, / Ты мя освяти́, Влады́ко, /
Боже́ственным явле́нием Твои́м, / Eди́не Человеколю́бче.</p>

<p class="MsoNormal" id="n13740"><span style="color:red" id="n13741">П</span>рииди́те, подража́им
му́дрыя де́вы, / прииди́те, сря́щим я́вльшагося Влады́ку,
/ я́ко прии́де, я́ко Жени́х, ко Иоа́нну. / Иoрда́н,
ви́дев Тя, убоя́ся и пожда́. / Иоанн вопия́ше: / не сме́ю
держа́ти верха́ Безсме́ртнаго. / Дух низхожда́ше в ви́де
голуби́не освяти́ти во́ды, / и глас с Небесе́: / Сей eсть Сын
Мой, / прише́дый в мир спасти́ род челове́ческий, / Го́споди,
сла́ва Тебе́.</p>

<p class="MsoNormal" id="n13742"><span style="color:red" id="n13743">К</span>реща́ется Христо́с
и восхо́дит от воды́, / совозво́дит бо с Собо́ю мир / и зрит
разводя́щаяся Небеса́, / я́же Ада́м затвори́ себе́
и су́щим с ним, / и Дух свиде́тельствует Божество́, / Подо́бному
бо предти́чет и глас от Небесе́: / отту́ду бо свиде́тельствуемый,
Спас душ на́ших.</p>

<p class="MsoNormal" id="n13744"><span style="color:red" id="n13745">Т</span>репета́ше рука́ Крести́телева,
/ егда́ пречи́стому Твоему́ верху́ косну́ся; / возврати́ся
Иорда́н река́ вспять, / не дерза́я служи́ти Тебе́. / Я́же
бо устыде́ся Иису́са Нави́на, / ка́ко Творца́ своего́
устраши́тися не имя́ше? / Но все испо́лнил еси́ смотре́ние,
Спа́се наш, / да спасе́ши мир явле́нием Твои́м, / Еди́не
Челове́колюбче.</p>

<h4 id="n13746">Слава, глас 8. Иоанна монаха:</h4>

<p class="MsoNormal" id="n13747"><span style="color:red" id="n13748">Г</span>о́споди, испо́лнити
хотя́, / я́же уста́вил eси́ от ве́ка, / от всея́ тва́ри
служи́тeли та́йны Твоея́ прия́л eси́: / от А́нгел
– Гаврии́ла, от челове́к – Де́ву, / от Небе́с – звезду́
и от вод – Иoрда́н, / в не́мже беззако́ние мирско́е потреби́л
eси́, / Спа́се наш, сла́ва Тебе́.</p>

<h4 id="n13749">И ныне, глас тойже. Анатолиево:</h4>

<p class="MsoNormal" id="n13750"><span style="color:red" id="n13751">Д</span>несь всяка тварь просвеща́ется,
/ днесь вся́чeская веселя́тся, / Небе́сная вку́пе и земна́я,
/ А́нгели и челове́цы смеша́ются, / иде́же бо Царе́во прише́ствие,
и чин прихо́дит. / Теце́м у́бо на Иoрда́н / и ви́дим вси
Иоа́нна: / ка́ко креща́ет Верх Нерукотворе́нный и Безгре́шный?
/ Те́мже, апо́стольский глас припева́юще, согла́сно возопие́м:
/ яви́ся благода́ть Бо́жия спаси́тельная всем челове́ком,
/ озаря́ющи и подаю́щи ве́рным ве́лию ми́лость.</p>

<h3 id="n13752">На стиховне стихиры самогласны, глас 2.</h3>

<p class="MsoNormal" id="n13753"><span style="color:red" id="n13754">Анатолиево: </span>На Иoрда́нстей
реце́ / ви́дев Тя Иоа́нн, к себе́ гряду́ща, глаго́лаше:
/ Христе́ Бо́же, что к рабу́ прише́л eси́, / скве́рны
не имы́й, Го́споди? / Во и́мя же чие́ Тя крещу́? / Oтца́?
Но Того́ но́сиши в Себе́. / Сы́на? Но Сам eси́ воплоти́выйся.
/ Ду́ха Свята́го? / И Сего́ ве́си дая́ти ве́рным усты́.
/ Явле́йся Бо́же, поми́луй нас.</p>

<p class="MsoNormal" id="n13755"><span style="color:red" id="n13756">Стих: </span><b id="n13757">Мо́ре ви́де
и побеже́, / Иoрда́н возврати́ся вспять.</b></p>

<p class="MsoNormal" id="n13758"><span style="color:red" id="n13759">В</span>и́деша Тя во́ды, Бо́же,
/ ви́деша Тя во́ды и убоя́шася: / к Твое́й бо сла́ве противозре́ти
Херуви́ми не мо́гут, / ниже́ взира́ти Серафи́ми, / но,
со стра́хом предстоя́ще, / óвии у́бо но́сят, / óвии
же сла́вят си́лу Твою́. / С ни́миже, Ще́дре, возвеща́ем
хвалу́ Твою́, глаго́люще: / явле́йся Бо́же, поми́луй
нас.</p>

<p class="MsoNormal" id="n13760"><span style="color:red" id="n13761">Стих: </span><b id="n13762">Что ти eсть мо́ре,
я́ко побе́гло eси́? / И тебе́, Иoрда́не, я́ко возврати́лся
eси́ вспять?</b></p>

<p class="MsoNormal" id="n13763"><span style="color:red" id="n13764">Д</span>несь Небесе́ и земли́
Творе́ц / прихо́дит пло́тию на Иoрда́н, / Креще́ния прося́
Безгре́шный, / да очи́стит мир от ле́сти вра́жия, / и креща́ется
от раба́ Влады́ка вся́ческих, / и очище́ние водо́ю ро́ду
челове́ческому да́рует. / Тому́ возопие́м: / явле́йся Бо́же
наш, сла́ва Тебе́.</p>

<h4 id="n13765">Слава, и ныне, глас 6. Феофаново:</h4>

<p class="MsoNormal" id="n13766"><span style="color:red" id="n13767">Е́</span>же от Де́вы Со́лнце,
/ ви́дя и́же от непло́дове свети́льник све́тлый, / во Иoрда́не
прося́ща Креще́ния, / у́жасом и ра́достию вопия́ше к Нему́:
/ Ты мя освяти́, Влады́ко, / Боже́ственным явле́нием Твои́м.</p>

<p class="MsoNormal" id="n13768"><span style="color:red" id="n13769">Таже, </span>Ны́не отпуща́еши:
<span style="color:red" id="n13770">Трисвятое. И по </span>О́тче наш:</p>

<h3 id="n13771">Тропарь праздника, глас 1:</h3>

<p class="MsoNormal" id="n13772"><span style="color:red" id="n13773">В</span>о Иoрда́не креща́ющуся
Тебе́, Го́споди, / Тро́йческое яви́ся поклоне́ние: / Роди́телев
бо глас свиде́тельствоваше Тебе́, / возлю́бленнаго Тя Сы́на
имену́я, / и Дух в ви́де голуби́не / изве́ствоваше словесе́
утвержде́ние. / Явле́йся Христе́ Бо́же / и мир просвеще́й,
сла́ва Тебе́. <span style="color:red" id="n13774">(3)</span></p>

<p class="MsoNormal" id="n13775"><span style="color:red" id="n13776">И благословение хлебов по обычаю.</span></p>

<p class="MsoNormal" id="n13777"><span style="color:red" id="n13778">Таже, </span>Бу́ди И́мя Госпо́дне:
<span style="color:red" id="n13779">трижды. И псалом: </span>Благословлю́ Го́спода
на вся́кое вре́мя: <span style="color:red" id="n13780">до: </span>не лиша́тся
вся́каго бла́га.</p>

<p class="MsoNormal" id="n13781"><span style="color:red" id="n13782">И чтение праздника.</span></p>

<h2 id="n13783"><a name="_НА_УТРЕНИ_15" id="n13784"></a>НА УТРЕНИ</h2>

<h3 id="n13785">По чтении же и по шестопсалмии,<br id="n13786">
на Бог Госпо́дь: тропарь праздника трижды, глас 1:</h3>

<p class="MsoNormal" id="n13787"><span style="color:red" id="n13788">В</span>о Иoрда́не креща́ющуся
Тебе́, Го́споди, / Тро́йческое яви́ся поклоне́ние: / Роди́телев
бо глас свиде́тельствоваше Тебе́, / возлю́бленнаго Тя Сы́на
имену́я, / и Дух в ви́де голуби́не / изве́ствоваше словесе́
утвержде́ние. / Явле́йся Христе́ Бо́же / и мир просвеще́й,
сла́ва Тебе́. <span style="color:red" id="n13789">(3)</span></p>

<p class="MsoNormal" id="n13790"><span style="color:red" id="n13791">И обычныя стихологии.</span></p>

<h3 id="n13792">По 1-й стихологии седален, глас 3.<br id="n13793">
Подобен: Красоте́:</h3>

<p class="MsoNormal" id="n13794"><span style="color:red" id="n13795">Я́</span>вльшуся Тебе́ во Иорда́не,
Спа́се, / и кре́щшуся Тебе́ от Предте́чи, Христе́, / возлю́бленный
Сын свиде́тельствован был еси́, / те́мже и Собезнача́лен Отцу́
яви́лся еси́, / Дух же Святы́й на Тя схожда́ше, / И́мже
и просвети́вшеся, вопие́м: / сла́ву Бо́гу, Су́щему в Тро́ице.</p>

<h4 id="n13796">Слава, и ныне, глас 4.<br id="n13797">
Подобен: Ско́ро предвари́:</h4>

<p class="MsoNormal" id="n13798"><span style="color:red" id="n13799">С</span>труи́ освяти́л еси́
Иорда́нския, / держа́ву сокруши́л еси́ грехо́вную, Христе́
Бо́же наш, / приклони́л еси́ дла́ни Себе́ Предте́чеве
/ и спасл еси́ от ле́сти челове́ческий род. / Те́мже Тя мо́лим:
спаси́ ду́ши на́ша.</p>

<p class="MsoNormal" id="n13800"><span style="color:red" id="n13801">И чтение праздника.</span></p>

<h3 id="n13802">По 2-й стихологии седален, глас 5.<br id="n13803">
Подобен: Собезнача́льное Сло́во:<a name="%2525252525D1%252525252589" id="n13804"></a></h3>

<p class="MsoNormal" id="n13805"><span style="color:red" id="n13806">И</span>орда́нскими струя́ми
обло́жся, / И́же све́том пресла́вно одева́яйся, / в ни́хже
Ада́мово естество́ обнови́л еси́, / сокру́шшееся злым преслуша́нием,
Сло́ве Бо́жий. / Те́мже Тя восхваля́ем и свято́е Твое́
вси славосло́вим явле́ние.</p>

<h4 id="n13807">Слава, и ныне, глас 4.<br id="n13808">
Подобен: Удиви́ся Ио́сиф:</h4>

<p class="MsoNormal" id="n13809"><span style="color:red" id="n13810">И</span>орда́не реко́, / что
удиви́лся еси́, зря Неви́димаго на́га? / Ви́дех и вострепета́х,
– рече́, – / и ка́ко бо Сего́ не хоте́х устраши́тися и
зайти́? / А́нгели Его́ устраши́шася, зря́ще, / ужасе́ся
Не́бо, и земля́ вострепета́, / и смяте́ся мо́ре, и вся
ви́димая и неви́димая. / Христо́с яви́ся на Иорда́не освяти́ти
во́ды.</p>

<p class="MsoNormal" id="n13811"><span style="color:red" id="n13812">И чтение праздника.</span></p>

<h3 id="n13813">Величание:</h3>

<p class="MsoNormal" id="n13814"><span style="color:red" id="n13815">В</span>елича́ем Тя, / Живода́вче
Христе́, / нас ра́ди ны́не пло́тию крести́вшагося / от
Иоа́нна / в вода́х Иорда́нских.</p>

<h3 id="n13816">Псалом избранный.</h3>

<p class="MsoNormal" id="n13817"><span style="font-size:8.0pt;color:red" id="n13818">Лик 1:</span> Бо́же,
уще́дри ны, и благослови́ ны. <span style="font-size:8.0pt;
color:red" id="n13819">2:</span> Просвети́ лице́ Твое́ на ны, поми́луй ны.
<span style="font-size:8.0pt;color:red" id="n13820">1:</span> Приступи́те к Нему́
и просвети́теся, <span style="font-size:8.0pt;color:red" id="n13821">2:</span> И ли́ца
ва́ша не постыдя́тся. <span style="font-size:8.0pt;color:red" id="n13822">1:</span>
Ре́чная устремле́ния веселя́т град Бо́жий. <span style="font-size:8.0pt;color:red" id="n13823">2:</span> Глас Госпо́день на вода́х.
<span style="font-size:8.0pt;color:red" id="n13824">1:</span> Госпо́дь на вода́х мно́гих.
<span style="font-size:8.0pt;color:red" id="n13825">2:</span> Взя́ша ре́ки, Го́споди,
взя́ша ре́ки гла́сы своя́, <span style="font-size:8.0pt;
color:red" id="n13826">1:</span> От гласо́в вод мно́гих. <span style="font-size:
8.0pt;color:red" id="n13827">2:</span> Сего́ ра́ди помяну́х Тя от земли́
Иорда́нски и Ермонии́мски. <span style="font-size:8.0pt;color:red" id="n13828">1:</span>
Я́ко у Тебе́ исто́чник живота́, во све́те Твое́м у́зрим
свет. <span style="font-size:8.0pt;color:red" id="n13829">2:</span> Мо́ре ви́де и
побеже́, Иорда́н возврати́ся вспять. <span style="font-size:
8.0pt;color:red" id="n13830">1:</span> Ты утверди́л еси́ си́лою Твое́ю мо́ре.
<span style="font-size:8.0pt;color:red" id="n13831">2:</span> Ты стерл еси́ главы́
змие́в в воде́. <span style="font-size:8.0pt;color:red" id="n13832">1:</span> Ты расто́ргл
еси́ исто́чники и пото́ки. <span style="font-size:8.0pt;
color:red" id="n13833">2:</span> Ви́деша Тя во́ды, Бо́же, ви́деша Тя во́ды,
и убоя́шася. <span style="font-size:8.0pt;color:red" id="n13834">1:</span> В мо́ри
путие́ Твои́, и стези́ Твоя́ в вода́х мно́гих. <span style="font-size:8.0pt;color:red" id="n13835">2:</span> Я́ко возвели́чишася дела́
Твоя́, Го́споди, вся прему́дростию сотвори́л еси́.</p>

<p class="MsoNormal" id="n13836"><span style="color:red" id="n13837">Сла́ва, и ны́не:</span> Аллилу́иа,<span style="color:red" id="n13838"> трижды.</span></p>

<h3 id="n13839">По полиелеи седален, глас 4.<br id="n13840">
Подобен: Удиви́ся Ио́сиф:</h3>

<p class="MsoNormal" id="n13841"><span style="color:red" id="n13842">П</span>рииди́те, уви́дим,
ве́рнии, где крести́ся Христо́с, / да после́дуим про́чее
ко Иорда́ну реце́, / ко гла́су вопию́щаго в пусты́ни,
/ и уви́дим та́мо Соде́теля Ада́мова, / дла́нию ра́бскою
рукополага́ема за благоутро́бие неизрече́нное, / и к Нему́ велегла́сно
возопии́м: / прише́л еси́ и яви́лся еси́ во Иорда́не
освяти́ти во́ды.</p>

<p class="MsoNormal" id="n13843"><span style="color:red" id="n13844">Сла́ва, и ны́не, тойже, и чтение.</span></p>

<h3 id="n13845">Степенна, 1-й антифон 4-го гласа:</h3>

<p class="MsoNormal" id="n13846"><span style="color:red" id="n13847">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n13848"><span style="color:red" id="n13849">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n13850"><span style="color:red" id="n13851">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n13852">Прокимен, глас 4:</h3>

<p class="MsoNormal" id="n13853"><span style="color:red" id="n13854">М</span>о́ре ви́де и побеже́,
/ Иорда́н возврати́ся вспять. <span style="color:red" id="n13855">Стих: </span>Что
ти есть, мо́ре, я́ко побе́гло еси́, и тебе́, Иорда́не,
я́ко возврати́лся еси́ вспять?</p>

<p class="MsoNormal" id="n13856"><span style="color:red" id="n13857">Другий прокимен:</span> Вся́кое
дыха́ние / да хва́лит Го́спода. <span style="color:red" id="n13858">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n13859">Евангелие от Марка, зачало 2.</h3>

<p class="MsoNormal" id="n13860"><span style="color:red" id="n13861">В</span>о вре́мя о́но прии́де
Иису́с от Назаре́та Галиле́йскаго и крестися от Иоанна во Иорда́не.
И а́бие восходя́ от воды́, ви́де разводя́щася Небеса́
и Дух, я́ко го́лубь, сходя́щ Нань. И глас бысть с Небесе́: Ты
еси́ Сын Мой возлю́бленный, о Не́мже благоволи́х.</p>

<p class="MsoNormal" align="right" style="text-align:right" id="n13862"><span style="font-size:
8.0pt;color:red" id="n13863">Мк 1:9–11</span></p>

<h3 id="n13864">По 50-м псалме:</h3>

<p class="MsoNormal" id="n13865"><span style="color:red" id="n13866">Слава, глас 2: </span>Вся́ческая
днесь да возра́дуются, / Христу́ я́вльшуся во Иорда́не.</p>

<p class="MsoNormal" id="n13867"><span style="color:red" id="n13868">И ныне, тойже.</span></p>

<h4 id="n13869">Таже, стихира самогласна, глас 6:</h4>

<p class="MsoNormal" id="n13870"><span style="color:red" id="n13871">Б</span>ог Сло́во яви́ся пло́тию
ро́ду челове́ческому, / стоя́ше крести́тися во Иорда́не,
/ и глаго́лаше к Нему́ Предте́ча: / ка́ко простру́ ру́ку
/ и прикосну́ся верху́ Держа́щаго вся́ческая? / А́ще и
от Мари́и еси́ Младе́нец, / но вем Тя, Бо́га Преве́чнаго,
/ по земли́ хо́диши, пева́емый от Серафи́м, / и раб Влады́ку
креща́ти не научи́хся. / Непостижи́ме Го́споди, сла́ва
Тебе́.</p>

<p class="MsoNormal" id="n13872"><span style="color:red" id="n13873">Каноны два: ирмосы обою канонов по дважды,
тропари на 12, последи же первый лик перваго канона ирмос, вторый лик 2-го канона
ирмос.</span></p>

<h3 id="n13874">Канон первый, творение кир Космы монаха,<br id="n13875">
егоже краегранесие: Креще́ние очище́ние земноро́дных грехо́в.<br id="n13876">
Глас 2. Песнь 1.</h3>

<p class="MsoNormal" id="n13877"><span style="color:red" id="n13878">Ирмос:</span> Глубины́ откры́л
есть дно / и су́шею Своя́ влече́т, / в ней покры́в проти́вныя,
/ кре́пкий во бране́х Госпо́дь, / я́ко просла́вися.</p>

<p class="MsoNormal" id="n13879"><span style="color:red" id="n13880">А</span>да́ма истле́вшаго обновля́ет
струя́ми Иорда́нскими / и змие́в главы́ гнездя́щихся сокруша́ет
Царь веко́в, Госпо́дь, / я́ко просла́вися.</p>

<p class="MsoNormal" id="n13881"><span style="color:red" id="n13882">О</span>гне́м Божества́ Невеще́ственным
/ в плоть веще́ственну оде́явся, Иорда́нскою облага́ется водо́ю
/ воплоще́йся от Де́вы Госпо́дь, я́ко просла́вися.</p>

<p class="MsoNormal" id="n13883"><span style="color:red" id="n13884">С</span>кве́рну омыва́яй челове́ков,
сим очи́щся во Иорда́не, / и́мже, восхоте́в, уподо́бися,
е́же бе пребы́в, / су́щия во тьме просвеща́яй Госпо́дь,
я́ко просла́вися.</p>

<h4 id="n13885">Ин канон, творение Иоанна Дамаскина,<br id="n13886">
глас 2.</h4>

<p class="MsoNormal" id="n13887"><span style="color:red" id="n13888">Ирмос:</span> Ше́ствует морску́ю
волня́щуюся бу́рю, / су́шу а́бие Изра́иль я́вльшуюся.
/ Че́рмный же понт триста́ты еги́петския / покры ку́пно, водостла́нен
гроб, / си́лою кре́пкою десни́цы Влады́чни.</p>

<p class="MsoNormal" id="n13889"><span style="color:red" id="n13890">У́</span>тру я́вльшуся челове́ком
светоно́сну / ны́не из пусты́ни, к вода́м Иорда́нским преклони́л
еси́, Царю́ со́лнца, Твою́ вы́ю, / ли́ка мра́чна
родонача́льника исхи́тити, / скве́рны же вся́кия очи́стити
тварь.</p>

<p class="MsoNormal" id="n13891"><span style="color:red" id="n13892">Б</span>езнача́льне, струя́м
спогре́бшася Тебе́, Сло́ве, / но́ваго прево́диши, истле́вшаго
ле́стию, / Сего́ несказа́нно от Отца́ прие́м глас держа́вен:
/ Сей возлю́бленный, ра́вен же Мне О́трок естество́м.</p>

<h3 id="n13893">Песнь 3.</h3>

<p class="MsoNormal" id="n13894"><span style="color:red" id="n13895">Ирмос:</span> Кре́пость дая́й
царе́м на́шим Госпо́дь / и рог пома́занных Свои́х вознося́й
/ от Де́вы ражда́ется, гряде́т же ко Креще́нию. / Тому́,
ве́рнии, возопие́м: / несть свят, я́ко Бог наш.</p>

<p class="MsoNormal" id="n13896"><span style="color:red" id="n13897">Н</span>епло́дная дре́вле и
безча́дная лю́те, днесь весели́ся, Христо́ва Це́рковь:
/ водо́ю бо и Ду́хом сы́нове тебе́ роди́шася, ве́рою
взыва́юще: / несть свят, я́коже Бог наш.</p>

<p class="MsoNormal" id="n13898"><span style="color:red" id="n13899">В</span>е́лиим гла́сом в пусты́ни
вопие́т Предте́ча: / Христу́ угото́вайте пути́ / и стези́
Бо́гу на́шему пра́вы соде́лайте, ве́рою взыва́юще:
/ несть свят, я́коже Бог наш.</p>

<p class="MsoNormal" id="n13900">&nbsp;</p>

<p class="MsoNormal" id="n13901"><span style="color:red" id="n13902">Ин. Ирмос:</span> Ели́цы дре́вних
изреши́хомся се́тей / бра́шен львов, сотре́нных члено́вными,
/ ра́дуимся и разшири́м уста́, / сло́во плету́ще от слове́с
сладкопе́ния, / и́мже к нам наслажда́ется дарова́ний.</p>

<p class="MsoNormal" id="n13903"><span style="color:red" id="n13904">У</span>мерщвле́ние пе́рвее
насади́вый тва́ри, / зве́ря злоде́йственнаго вообра́жься
в естество́, / омрача́ется плотски́м прише́ствием: / у́тру
я́вльшуся, прирази́вся Влады́це сокруши́ти свою́ вражде́бную
главу́.</p>

<p class="MsoNormal" id="n13905"><span style="color:red" id="n13906">В</span>лече́т к себе́ Богозда́нное
естество́, утро́бы мучи́теля, погребе́нное преде́лы; /
ражда́ется па́ки земноро́дных Обновле́ние, / де́ло держа́вно
соверша́я Влады́ка: / прии́де бо, то́е очи́стити хотя́.</p>

<h3 id="n13907">Ипакои, глас 5:</h3>

<p class="MsoNormal" id="n13908"><span style="color:red" id="n13909">Е</span>гда́ явле́нием Твои́м
просвети́л еси́ вся́ческая, / тогда́ сла́ное неве́рия
мо́ре побеже́, / и Иорда́н, до́ле теки́й, возврати́ся,
/ к Небеси́ возвыша́я нас. / Но высото́ю Боже́ственных за́поведей
Твои́х / соблюди́, Христе́ Бо́же, моли́твами Богоро́дицы
и поми́луй нас.</p>

<h3 id="n13910">Песнь 4.</h3>

<p class="MsoNormal" id="n13911"><span style="color:red" id="n13912">Ирмос:</span> Услы́шах, Го́споди,
глас Твой, его́же рекл еси́, / глас вопию́щаго в пусты́ни,
/ я́ко возгреме́л еси́ над вода́ми мно́гими, / Твоему́
свиде́тельствуяй Сы́ну, / весь быв соше́дшаго Ду́ха, возопи́:
/ Ты еси́ Христо́с, Бо́жия му́дрость и си́ла.</p>

<p class="MsoNormal" id="n13913"><span style="color:red" id="n13914">О</span>чища́емо со́лнце кто
ви́де, – / пропове́дник вопие́т, – пресве́тлое естество́м?
/ Да Тебе́ вода́ми, сия́ние Сла́вы, Отца́ о́браз Присносу́щнаго,
омы́ю / и, се́но сый, Огню́ прикосну́ся Твоего́ Божества́?
/ Ты бо еси́ Христо́с, Бо́жия му́дрость и си́ла.</p>

<p class="MsoNormal" id="n13915"><span style="color:red" id="n13916">Я</span>ви́ Боже́ственное,
е́же име́, благогове́ние Моисе́й, прилучи́вся Тебе́,
/ я́ко бо из купины́ Тя, возгласи́вша, разуме́, а́бие отврати́
лице́. / Аз же ка́ко Тя уви́жу я́сно? / Или́ ка́ко
руку́ положу́ на Тя? / Ты бо еси́ Христо́с, Бо́жия му́дрость
и си́ла.</p>

<p class="MsoNormal" id="n13917"><span style="color:red" id="n13918">Д</span>уше́вное соверша́я
му́дре и сло́вом почте́нный, безду́шных стыжду́ся. / А́ще
бо крещу́ Тя, клеве́тна ми есть огне́м дымя́щаяся гора́,
/ побе́гшее же мо́ре на дво́е и Иорда́н сей, возврати́выйся:
/ Ты бо еси́ Христо́с, Бо́жия му́дрость и си́ла.</p>

<p class="MsoNormal" id="n13919">&nbsp;</p>

<p class="MsoNormal" id="n13920"><span style="color:red" id="n13921">Ин. Ирмос:</span> Огне́м очи́щся
та́йнаго зре́ния, / поя́ проро́к челове́ков новоде́йство,
/ возглаша́ет глас, Ду́хом пле́щущ, / воплоще́ние явля́ющ
неизрече́нна Сло́ва, / И́мже си́льных держа́вы сотро́шася.</p>

<p class="MsoNormal" id="n13922"><span style="color:red" id="n13923">П</span>о́слан от Отца́, всесве́тлое
Сло́во, но́щи отгна́ти зломра́чное стремле́ние, / и искорени́ти
гряде́ши челове́ков грехи́, / сы́ны же привлещи́, Твои́м
Креще́нием, Бла́же, / све́тлы от струй Иорда́нских.</p>

<p class="MsoNormal" id="n13924"><span style="color:red" id="n13925">С</span>а́мое прови́дев нарече́нное
Сло́во, я́сно пропове́дник вопие́т тва́ри: / Сей пре́жде
мене́, вторы́й пло́тию сообра́зен, / просия́ Боже́ственною
си́лою вражде́бный наш отъя́ти грех.</p>

<p class="MsoNormal" id="n13926"><span style="color:red" id="n13927">П</span>а́жить у Себе́ животво́рну
нося́, уловля́ет змие́в, / гне́здам натека́я мно́гими
сетьми́, низлага́я, Бог Сло́во, / запина́ет же уязви́вшаго
всеми́рный род, / сего́ потре́бль, избавля́ет тварь.</p>

<h3 id="n13928">Песнь 5.</h3>

<p class="MsoNormal" id="n13929"><span style="color:red" id="n13930">Ирмос:</span> Иису́с, живота́
Нача́льник, / разреши́ти осужде́ние гряде́т Ада́ма первозда́ннаго,
/ очище́ний же, я́ко Бог, не тре́буя, / па́дшаго очища́ет
во Иорда́не, / в не́мже вражду́ уби́в, / преиму́щ всяк
ум мир да́рует.</p>

<p class="MsoNormal" id="n13931"><span style="color:red" id="n13932">С</span>ше́дшимся без числа́
лю́дем от Иоа́нна крести́тися, сам посреде́ их ста. / Провозгласи́
же предстоя́щим: / кто показа́, непокори́вии, гне́ва вам уклони́тися,
хотя́щаго бы́ти? / Плоды́ досто́йны Христу́ сотвори́те:
/ Предстоя́й бо ны́не мир да́рует.</p>

<p class="MsoNormal" id="n13933"><span style="color:red" id="n13934">Д</span>е́латель и Зижди́тель,
посреде́ стоя́й, я́ко Еди́н всех сердца́ испыту́ет,
/ чисти́тельную же лопа́ту руко́ю прие́м, / всеми́рное
гумно́ всему́дре разлуча́ет, непло́дие паля́, / благопло́дным
ве́чный живо́т да́рует.</p>

<p class="MsoNormal" id="n13935">&nbsp;</p>

<p class="MsoNormal" id="n13936"><span style="color:red" id="n13937">Ин. Ирмос:</span> Врага́ те́мнаго
и оскверне́ннаго я́да / очище́нием Ду́ха измове́ни, / к
но́вой приста́хом небла́зненной стези́, / вводя́щей в непристу́пную
ра́дость, Еди́нем присту́пну, / и́мже Бог примири́ся.</p>

<p class="MsoNormal" id="n13938"><span style="color:red" id="n13939">В</span>и́дев Зижди́тель во
мра́це прегреше́ний плени́цами неизбе́жными / его́же вообрази́
персты́, поставля́ет на обою́ ра́му, воздвиг горе́, ны́не
во многотеку́щих вода́х омыва́я студа́ дре́вняго / Ада́мова
зла́го нра́ва.</p>

<p class="MsoNormal" id="n13940"><span style="color:red" id="n13941">С</span>о благоче́стием притеце́м
приле́жно ко исто́чником пречи́стым тече́ния спаси́тельнаго,
/ Сло́во усмотря́юще от Нетле́нныя, / почерпа́ла принося́ще
жа́жди Боже́ственныя, / ми́ра сла́достне исцеля́я неду́г.</p>

<h3 id="n13942">Песнь 6.</h3>

<p class="MsoNormal" id="n13943"><span style="color:red" id="n13944">Ирмос:</span> Глас Словесе́, свети́льник
Све́та, / денни́ца Со́лнца, Предте́ча в пусты́ни, – / пока́йтеся!
– всем вопие́т лю́дем, – и предочи́ститеся: / се бо предстои́т
Христо́с, / от тли мир избавля́яй.</p>

<p class="MsoNormal" id="n13945"><span style="color:red" id="n13946">Р</span>о́ждься нетле́нно от
Бо́га и Отца́, / от Де́вы кроме́ скве́рны воплоща́ется
Христо́с, / Ему́же реме́нь, я́же от нас Сло́ва сочта́ния,
разреши́ти неудо́б, учи́т Предте́ча, / земноро́дныя от
ле́сти избавля́я.</p>

<p class="MsoNormal" id="n13947"><span style="color:red" id="n13948">О</span>гне́м крести́т коне́чным
Христо́с проти́вныя, / а не Бо́га му́дрствующих Его́,
/ Ду́хом же обновля́ет водо́ю благода́ти разумли́выя Божества́
Его́, / от прегреше́ний избавля́я.</p>

<p class="MsoNormal" id="n13949">&nbsp;</p>

<p class="MsoNormal" id="n13950"><span style="color:red" id="n13951">Ин. Ирмос:</span> Вожделе́ннаго
я́вствова со всеблаже́нным гла́сом Оте́ц, / Его́же из чре́ва
отры́гну: / ей, – глаго́лет, – Сей соесте́ствен Сын, / Сый светоза́рен,
/ произни́че из челове́ча ро́да: / Сло́во же Мое́ жи́во
и Челове́к промышле́нием.</p>

<p class="MsoNormal" id="n13952"><span style="color:red" id="n13953">О</span>т глуби́ннаго льва, тревече́рний
стра́нне проро́к во вну́тренних валя́яся, / а́бие произы́де,
пакибытия́ спасе́ние / от зми́я человекоуби́йцы всем предъявля́я
в после́дняя ле́та.</p>

<p class="MsoNormal" id="n13954"><span style="color:red" id="n13955">О</span>тве́рсту Не́бу всесве́тлых
писа́ний, учени́к зрит от Отца́ посыла́емый, / пребыва́ющ
же Дух на Пречи́стем Сло́ве, / наше́д я́ко го́лубь неизрече́нным
о́бразом, / лю́дем же явля́ется, прише́дшим ко Влады́це.</p>

<h3 id="n13956">Кондак, глас 4:</h3>

<p class="MsoNormal" id="n13957"><span style="color:red" id="n13958">Я</span>ви́лся еси́ днесь вселе́нней,
/ и свет Твой, Го́споди, зна́менася на нас, / в ра́зуме пою́щих
Тя: / прише́л еси́ и яви́лся еси́, / Свет Непристу́пный.</p>

<p class="MsoNormal" id="n13959"><span style="color:red" id="n13960">Икос: </span>Галиле́и язы́честей,
Завуло́нстей стране́ и Неффали́мстей земли́, / я́коже рече́
проро́к, Свет вели́к возсия́, Христо́с. / Омраче́нным све́тла
яви́ся Заря́, из Вифлее́ма облиста́ющая, / па́че же из
Мари́и Госпо́дь, всей вселе́нней возсиява́ет лучи́ Со́лнце
пра́вды. / Те́мже, и́же от Ада́ма нази́и, прииди́те
вси, облече́мся в Него́, да согре́емся, / покрыва́ет бо наги́я
и просвеща́ет те́мныя. / Прише́л еси́ и яви́лся еси́,
Свет Непристу́пный.</p>

<h3 id="n13961">Песнь 7.</h3>

<p class="MsoNormal" id="n13962"><span style="color:red" id="n13963">Ирмос:</span> Ю́ноши благочести́выя,
пе́щи о́гненней приобщи́вшияся, / шумя́щ дух ро́сный невреди́мы
сохрани́ / и Бо́жия А́нгела снизхожде́ние. / Те́мже, в
пла́мени ороша́еми, благода́рственно воспева́ху: / препе́тый
отце́в Го́споди и Бо́же, благослове́н еси́.</p>

<p class="MsoNormal" id="n13964"><span style="color:red" id="n13965">Я́</span>коже на Небеси́, с
тре́петом и чу́дом предстоя́ху / во Иорда́не си́лы А́нгельския,
смотря́юще толи́ка Бо́жия схожде́ния: / я́ко Держа́й
превы́шних вод соста́в, в вода́х Плотоно́сец стоя́ше,
/ Бог отце́в на́ших.</p>

<p class="MsoNormal" id="n13966"><span style="color:red" id="n13967">О́</span>блак дре́вле и мо́ре
Боже́ственнаго прообража́ху Креще́ния чу́до, / в ни́хже
дре́внии крести́шася, исходя́ще зако́ннии лю́дие. / Мо́ре
же бе о́браз воды́, и о́блак – Ду́ха. / И́миже соверша́еми,
– благослове́н еси́, – зове́м, – Го́споди Бо́же, во ве́ки.</p>

<p class="MsoNormal" id="n13968"><span style="color:red" id="n13969">В</span>си ве́рнии, в Не́мже
соверше́ние прия́хом, / богосло́вяще немо́лчно со А́нгелы,
просла́вим Отца́, и Сы́на, и Ду́ха Свята́го: / се бо –
Тро́ица, Ипоста́сьми Единосу́щная, Еди́н же Бог. / Ему́же
пое́м: благослове́н еси́, Го́споди Бо́же, во ве́ки.</p>

<p class="MsoNormal" id="n13970">&nbsp;</p>

<p class="MsoNormal" id="n13971"><span style="color:red" id="n13972">Ин. Ирмос:</span> Опали́ струе́ю
зми́евы главы́ пе́щный высо́кий пла́мень, / ю́ноши
нося́щ благочести́выя, / ути́шивый неудободержи́мую мглу из
греха́ / всю же омыва́ет росо́ю Ду́ха.</p>

<p class="MsoNormal" id="n13973"><span style="color:red" id="n13974">Т</span>ебе́ живопису́ющий
ассири́йский пла́мень ужа́сен поставля́еши, в ро́су преведе́н;
/ те́мже вода́ ны́не, я́коже пла́мень, одева́яй, вре́дную
зло́бу, Христе́, прикрове́нную опаля́ет, / от поползнове́нныя
стези́ призыва́ющи.</p>

<p class="MsoNormal" id="n13975"><span style="color:red" id="n13976">Р</span>азде́льшуся Иорда́ну
дре́вле, по су́ху прехо́дят лю́дие Изра́ильстии, / Тебе́,
Держа́внейшаго, содержа́ща тварь некосни́тельне, / ны́не в вода́х
напису́ющии, к нетле́нней и поле́зней стези́.</p>

<p class="MsoNormal" id="n13977"><span style="color:red" id="n13978">В</span>е́мы, пе́рвее всепа́губный
пото́п / ми́лостивно Тя всех во тлю привести́, / о, тревели́кия
сотворя́я и стра́нная! / Ны́не же пото́пльша, Христе́,
грех за благосе́рдие и челове́ческое спасе́ние.</p>

<h3 id="n13979">Песнь 8.</h3>

<p class="MsoNormal" id="n13980"><span style="color:red" id="n13981">Ирмос:</span> Та́йну пресла́вную
вавило́нская показа́ пещь, / источи́вшая ро́су, / я́ко
струя́ми имя́ше невеще́ственный Огнь восприя́ти Иорда́н
/ и объя́ти пло́тию креща́ема Зижди́теля, / Его́же благословя́т
лю́дие и превозно́сят во вся ве́ки.</p>

<p class="MsoNormal" id="n13982"><span style="color:red" id="n13983">О</span>тложи́ страх весь, – Изба́витель
Предте́чи рече́, – / Мне же повини́ся, я́ко Благо́му,
/ Мне приступи́, сие́ бо естество́м бых, / Мои́м повеле́нием
покори́ся и крести́ Мя, соше́дшаго, / Его́же благословя́т
лю́дие и превозно́сят во вся ве́ки.</p>

<p class="MsoNormal" id="n13984"><span style="color:red" id="n13985">Г</span>лаго́лы я́коже услы́ша
Крести́тель Влады́чни, с тре́петом длань простира́ет, / оба́че
же, руко́ю косну́вся верху́ Зижди́теля своего́, Кре́щшемуся
вопия́ше: / освяти́ мя, Ты бо еси́ Бог мой, / Его́же благословя́т
лю́дие и превозно́сят во вся ве́ки.</p>

<p class="MsoNormal" id="n13986"><span style="color:red" id="n13987">Т</span>ро́ицы явле́ние во
Иорда́не бысть, / са́мое бо Пребоже́ственное Естество́, Оте́ц,
возгласи́: / Сей креща́емый – Сын возлю́бленный Мой, / Дух же прии́де
к Подо́бному, / Его́же благословя́т лю́дие и превозно́сят
во вся ве́ки.</p>

<p class="MsoNormal" id="n13988">&nbsp;</p>

<p class="MsoNormal" id="n13989"><span style="color:red" id="n13990">Ин. Ирмос:</span> Свобо́дна у́бо
тварь познава́ется / и сы́нове Све́та пре́жде омраче́ннии;
/ еди́н сте́нет тьмы предста́тель. / Ны́не да благослови́т
усе́рдно Вино́внаго / пре́жде окая́нное язы́ков всенасле́дие.</p>

<p class="MsoNormal" id="n13991"><span style="color:red" id="n13992">Т</span>рие́ Богови́днии, во
огни́ ороша́еми, озаря́ющеся треми́ всесве́тле святы́нями,
/ я́ве показова́ху Превы́шнее Естество́ смеше́нием челове́ческим,
/ огнепаля́щее росо́ю ми́лостивно вся́ку па́губную лесть.</p>

<p class="MsoNormal" id="n13993"><span style="color:red" id="n13994">Д</span>а убели́тся вся́кое
земно́е естество́, / от паде́ния ны́не на Не́бо возводи́мо,
/ И́мже бо вся соблюда́ются, Сло́вом, теку́щими струя́ми
омы́вшеся, / прегреше́ний пре́жних убеже́, пресве́тло измове́но.</p>

<p class="MsoNormal" id="n13995">&nbsp;</p>

<p class="MsoNormal" id="n13996"><span style="color:red" id="n13997">На 9-й песни паки вжигают свещи братия.
</span>Честне́йшую:<span style="color:red" id="n13998"> не поем, но поем припевы праздника:</span></p>

<p class="MsoNormal" id="n13999"><span style="color:red" id="n14000">В</span>елича́й, душе́ моя́,
/ Честне́йшую го́рних во́инств, / Де́ву Пречи́стую Богоро́дицу.</p>

<p class="MsoNormal" id="n14001"><span style="color:red" id="n14002">И ирмос:</span> Недоуме́ет всяк
язы́к:</p>

<h3 id="n14003">Песнь 9.</h3>

<p class="MsoNormal" id="n14004"><span style="color:red" id="n14005">Ирмос:</span> Недоуме́ет всяк язы́к
благохвали́ти по достоя́нию, / изумева́ет же ум и преми́рный
пе́ти Тя, Богоро́дице, / оба́че, Блага́я су́щи, ве́ру
приими́, / и́бо любо́вь ве́си Боже́ственную на́шу:
/ Ты бо христиа́н еси́ Предста́тельница, Тя велича́ем.</p>

<p class="MsoNormal" id="n14006"><span style="color:red" id="n14007">Посем вторый лик поет тойже припев и
ирмос. И прочих шесть припевов припевают на кийждо тропарь по единожды:</span></p>

<p class="MsoNormal" id="n14008"><b id="n14009"><span style="color:red" id="n14010">В</span>елича́й, душе́ моя́,
/ от Предте́чи Креще́ния Прося́ща.</b></p>

<p class="MsoNormal" id="n14011"><b id="n14012"><span style="color:red" id="n14013">В</span>елича́й, душе́ моя́,
/ во Иорда́не Прише́дшаго крести́тися.</b></p>

<p class="MsoNormal" id="n14014"><span style="color:red" id="n14015">Д</span>ави́де, прииди́ Ду́хом
к просвеще́нным, – / ны́не приступи́те, – пой к Бо́гу, – / ве́рою,
– глаго́ля, – просвети́теся! / Сей ни́щий воззва́ Ада́м
в паде́нии, и́бо Того́ услы́ша Госпо́дь, / прише́д,
струя́ми Иорда́нскими тле́ннаго же обнови́.</p>

<p class="MsoNormal" id="n14016"><b id="n14017"><span style="color:red" id="n14018">В</span>елича́й, душе́ моя́,
/ от Оте́ческаго гла́са Свиде́тельствованна.</b></p>

<p class="MsoNormal" id="n14019"><b id="n14020"><span style="color:red" id="n14021">В</span>елича́й, душе́ моя́,
/ Еди́наго от Тро́ицы, прекло́ньшаго вы́ю и Креще́ние прие́мша.</b></p>

<p class="MsoNormal" id="n14022"><span style="color:red" id="n14023">И</span>са́ия, – измы́йтеся,
очи́ститеся! – глаго́лет, – / лука́вствия пред Го́сподем оста́вите.
/ Жа́ждущии, на во́ду жи́ву иди́те: / кропи́т бо водо́ю,
обновля́я, Христо́с приступа́ющия к Нему́ ве́рою / и к
животу́ нестаре́емому креща́ет Ду́хом.</p>

<p class="MsoNormal" id="n14024"><b id="n14025"><span style="color:red" id="n14026">П</span>роро́че, прииди́
ко Мне, / простри́ ру́ку и крести́ Мя ско́ро.</b></p>

<p class="MsoNormal" id="n14027"><b id="n14028"><span style="color:red" id="n14029">П</span>роро́че, оста́ви
ны́не и крести́ Мя, хотя́ща: / испо́лнити бо приидо́х вся́ку
пра́вду.</b></p>

<p class="MsoNormal" id="n14030"><span style="color:red" id="n14031">С</span>облюда́емся благода́тию,
ве́рнии, и печа́тию. / Я́ко бо губи́теля, бежа́ша пра́га
евре́и, дре́вле окрова́влена, / та́ко и нам исхо́дное Боже́ственное
сие́ пакибытия́ ба́ня бу́дет. / Отсю́ду и Тро́ицы
у́зрим Свет Незаходи́мый.</p>

<p class="MsoNormal" id="n14032">&nbsp;</p>

<p class="MsoNormal" id="n14033"><span style="color:red" id="n14034">Посем первый лик поет втораго канона
припев:</span></p>

<p class="MsoNormal" id="n14035"><span style="color:red" id="n14036">Д</span>несь Влады́ка / преклоня́ет
вы́ю под ру́ку Предте́чеву.</p>

<p class="MsoNormal" id="n14037"><span style="color:red" id="n14038">И ирмос: </span>О, па́че ума́
Рождества́ Твоего́ чуде́с! / Неве́сто Всечи́стая, Ма́ти
Благослове́нная, / Е́юже получи́вше всесоверше́нное спасе́ние,
/ досто́йно хва́лим, я́ко Благоде́теля, / дар нося́ще –
песнь благодаре́ния.</p>

<p class="MsoNormal" id="n14039"><span style="color:red" id="n14040">И вторый лик такожде поет припев и ирмос.
И прочия пять припевы, един дважды:</span></p>

<p class="MsoNormal" id="n14041"><b id="n14042"><span style="color:red" id="n14043">Д</span>несь Иоа́нн креща́ет
Влады́ку, / во струя́х Иорда́нских.</b></p>

<p class="MsoNormal" id="n14044"><b id="n14045"><span style="color:red" id="n14046">Д</span>несь Влады́ка / вода́ми
погреба́ет челове́ческий грех.</b></p>

<p class="MsoNormal" id="n14047"><span style="color:red" id="n14048">У</span>ве́дехом Моисе́ю купино́ю
явле́нная, гряди́, стра́нными уста́вы соде́ланная: / я́ко
бо спасе́ся, Огнь нося́щи, Де́ва, Светоно́сна ро́ждши Благоде́теля,
/ во Иорда́нских же струя́х явле́нна.</p>

<p class="MsoNormal" id="n14049"><b id="n14050"><span style="color:red" id="n14051">Д</span>несь Влады́ка свы́ше
свиде́тельствуется, / Сын возлю́бленный.</b></p>

<p class="MsoNormal" id="n14052"><b id="n14053"><span style="color:red" id="n14054">Д</span>несь Влады́ка / прии́де
освяти́ти естество́ водно́е.</b></p>

<p class="MsoNormal" id="n14055"><b id="n14056"><span style="color:red" id="n14057">Д</span>несь Влады́ка / Креще́ние
прие́млет руко́ю Предте́чевою.</b></p>

<p class="MsoNormal" id="n14058"><span style="color:red" id="n14059">П</span>омазу́еши, соверша́я
челове́ческое существо́, Царю́ Безнача́льне, / Ду́ха обще́нием,
струя́ми чи́стыми отмы́в / и тьмы кре́пость же посра́мль
возвы́шенную, / ны́не в безпреста́ннем возда́ти житии́.</p>

<p class="MsoNormal" id="n14060"><span style="color:red" id="n14061">Таже оба лика, сошедшеся вкупе, поют
первый припев праздника. И ирмос: </span>Недоуме́ет всяк язы́к: <span style="color:red" id="n14062">Посем втораго канона припев. И ирмос:</span> О, па́че ума́:
<span style="color:red" id="n14063">И поклон.</span></p>

<h3 id="n14064">Светилен.<br id="n14065">
Подобен: Посети́л ны:</h3>

<p class="MsoNormal" id="n14066"><span style="color:red" id="n14067">Я</span>ви́ся Спас, благода́ть
и и́стина, во струя́х Иорда́нских / и су́щия во тьме и се́ни
спя́щия просвети́л есть, / и́бо прии́де и яви́ся Свет Непристу́пный.
<span style="color:red" id="n14068">(3)</span></p>

<h3 id="n14069">На хвалитех стихиры на 4, глас 1.<br id="n14070">
Германа патриарха:</h3>

<p class="MsoNormal" id="n14071"><span style="color:red" id="n14072">С</span>вет от Све́та, / возсия́
ми́рови Христо́с, Спас наш, / явле́йся Бог. / Сему́, лю́дие,
поклони́мся.</p>

<p class="MsoNormal" id="n14073"><span style="color:red" id="n14074">К</span>а́ко Тя, Христе́,
/ раби́, Влады́ку досто́йно почти́м? / Я́ко в вода́х
всех нас обнови́л eси́.</p>

<p class="MsoNormal" id="n14075"><span style="color:red" id="n14076">Т</span>ы, во Иoрда́не кре́щся,
Спа́се наш, / во́ды освяти́л eси́, / дла́нию раба́
рукополага́емый / и стра́сти ми́ра исцеля́яй. / Ве́лие
та́инство явле́ния Твоего́, / Человеколю́бче Го́споди,
сла́ва Тебе́.</p>

<p class="MsoNormal" id="n14077"><span style="color:red" id="n14078">И́</span>стинный Свет яви́ся
/ и всем просвеще́ние да́рует, / креща́ется Христо́с с на́ми,
/ И́же вся́кия вы́шши чистоты́, / влага́ет свяще́ние
воде́, / и душа́м сие́ очище́ние быва́ет, / земно́е
явля́емое и вы́ше Небе́с разумева́емое. / Ба́нею – спасе́ние,
водо́ю же – Дух, / погруже́ния ра́ди, и́же к Бо́гу, наш
восхо́д быва́ет. / Чудéсна дела́ Твоя́, Го́споди,
сла́ва Тебе́.</p>

<p class="MsoNormal" id="n14079"><span style="color:red" id="n14080">Слава, глас 6. Анатолия:</span> Вода́ми
Иoрда́нскими оде́ялся eси́, Спа́се, / одея́йся Све́том,
я́ко ри́зою, / и приклони́л eси́ главу́ Предте́чи,
И́же не́бо изме́ривый пя́дию. / Да обрати́ши мир от ле́сти
и спасе́ши, / я́ко Человеколю́бец.</p>

<p class="MsoNormal" id="n14081"><span style="color:red" id="n14082">И ныне, глас 2, тогоже:</span> Днесь
Христо́с на Иoрда́н прии́де крести́тися, / днесь Иоа́нн
каса́ется верху́ Влады́чню. / Си́лы Небе́сныя ужасо́шася,
/ пресла́вное ви́дяще та́инство. / Мо́ре ви́де и побеже́,
/ Иoрда́н, ви́дев, возврати́ся. / Мы же, просве́щшеся, вопие́м:
/ сла́ва яви́вшемуся Бо́гу, / и на земли́ ви́денному,
/ и просвети́вшему мир.</p>

<p class="MsoNormal" id="n14083"><span style="color:red" id="n14084">Славословие великое. По трисвятом тропарь
праздника, ектении.</span></p>

<h3 id="n14085">Отпуст:</h3>

<p class="MsoNormal" id="n14086"><span style="color:red" id="n14087">И́</span>же во Иорда́не крести́тися
изво́ливый от Иоа́нна на́шего ра́ди спасе́ния, Христо́с,
и́стинный Бог наш, моли́твами пречи́стыя Своея́ Ма́тере,
святы́х сла́вных и всехва́льных Апо́стол, и всех святы́х,
поми́лует и спасе́т нас, я́ко Благ и Человеколю́бец.</p>

<p class="MsoNormal" id="n14088"><span style="color:red" id="n14089">И дается святый елей от кандила поющим
нам стихиру праздника. Таже час 1. На 1-м часе тропарь праздника; по трисвятом кондак
праздника, и прочее, и совершенный отпуст. В сий день Литургия бывает порану труда
ради бденнаго.</span></p>

<p class="MsoNormal" id="n14090">&nbsp;</p>

<h2 id="n14091"><a name="_НА_ЛИТУРГИИ_14" id="n14092"></a>НА ЛИТУРГИИ</h2>

<h3 id="n14093">Антифон 1, псалом 113, глас 1:</h3>

<p class="MsoNormal" id="n14094"><span style="color:red" id="n14095">Стих 1: </span>Во исхо́де Изра́илеве
от Еги́пта, / до́му Иа́ковля из люде́й ва́рвар.</p>

<p class="MsoNormal" id="n14096"><b id="n14097"><span style="color:red" id="n14098">М</span>оли́твами Богоро́дицы,
/ Спа́се, спаси́ нас.</b></p>

<p class="MsoNormal" id="n14099"><span style="color:red" id="n14100">И другий лик. Стих 2: </span>Бысть Иуде́я
святы́ня Его́, / Изра́иль о́бласть Его́.</p>

<p class="MsoNormal" id="n14101"><b id="n14102"><span style="color:red" id="n14103">М</span>оли́твами Богоро́дицы,
/ Спа́се, спаси́ нас.</b></p>

<p class="MsoNormal" id="n14104"><span style="color:red" id="n14105">Стих 3: </span>Мо́ре ви́де
и побеже́, / Иорда́н возврати́ся вспять.</p>

<p class="MsoNormal" id="n14106"><b id="n14107"><span style="color:red" id="n14108">М</span>оли́твами Богоро́дицы,
/ Спа́се, спаси́ нас.</b></p>

<p class="MsoNormal" id="n14109"><span style="color:red" id="n14110">Стих 4: </span>Что ти есть, мо́ре,
я́ко побе́гло еси́? / И тебе́, Иорда́не, я́ко возврати́лся
еси́ вспять?</p>

<p class="MsoNormal" id="n14111"><b id="n14112"><span style="color:red" id="n14113">М</span>оли́твами
Богоро́дицы, / Спа́се, спаси́ нас.</b></p>

<p class="MsoNormal" id="n14114"><span style="color:red" id="n14115">Сла́ва, и ны́не:</span> Моли́твами
Богоро́дицы:</p>

<h3 id="n14116">Антифон 2, псалом 114, глас 2:</h3>

<p class="MsoNormal" id="n14117"><span style="color:red" id="n14118">Стих 1: </span>Возлюби́х, я́ко
услы́шит Госпо́дь / глас моле́ния моего́.</p>

<p class="MsoNormal" id="n14119"><b id="n14120"><span style="color:red" id="n14121">С</span>паси́ ны, Сы́не
Бо́жий, / во Иорда́не крести́выйся, пою́щия Ти: / аллилу́</b><b id="n14122">иа</b><b id="n14123">.</b></p>

<p class="MsoNormal" id="n14124"><span style="color:red" id="n14125">Стих 2: </span>Я́ко приклони́
у́хо Свое́ мне, / и во дни моя́ призову́.</p>

<p class="MsoNormal" id="n14126"><b id="n14127"><span style="color:red" id="n14128">С</span>паси́ ны, Сы́не
Бо́жий, / во Иорда́не крести́выйся, пою́щия Ти: / аллилу́</b><b id="n14129">иа</b><b id="n14130">.</b></p>

<p class="MsoNormal" id="n14131"><span style="color:red" id="n14132">Стих 3: </span>Объя́ша мя боле́зни
сме́ртныя, беды́ а́довы обрето́ша мя, / скорбь и боле́знь
обрето́х и И́мя Госпо́дне призва́х.</p>

<p class="MsoNormal" id="n14133"><b id="n14134"><span style="color:red" id="n14135">С</span>паси́ ны, Сы́не
Бо́жий, / во Иорда́не крести́выйся, пою́щия Ти: / аллилу́</b><b id="n14136">иа</b><b id="n14137">.</b></p>

<p class="MsoNormal" id="n14138"><span style="color:red" id="n14139">Стих 4: </span>Ми́лостив Госпо́дь
и пра́веден, / и Бог наш ми́лует.</p>

<p class="MsoNormal" id="n14140"><b id="n14141"><span style="color:red" id="n14142">С</span>паси́ ны, Сы́не
Бо́жий, / во Иорда́не крести́выйся, пою́щия Ти: / аллилу́</b><b id="n14143">иа</b><b id="n14144">.</b></p>

<p class="MsoNormal" id="n14145"><span style="color:red" id="n14146">Сла́ва, и ны́не:</span> Единоро́дный
Сы́не:</p>

<h3 id="n14147">Антифон 3, псалом 117, глас 1:</h3>

<p class="MsoNormal" id="n14148"><span style="color:red" id="n14149">Стих 1: </span>Испове́дайтеся Го́сподеви,
я́ко Благ, / я́ко в век ми́лость Его́.</p>

<h4 id="n14150">Тропарь, глас 1:</h4>

<p class="MsoNormal" id="n14151"><span style="color:red" id="n14152">В</span>о Иoрда́не креща́ющуся
Тебе́, Го́споди, / Тро́йческое яви́ся поклоне́ние: / Роди́телев
бо глас свиде́тельствоваше Тебе́, / возлю́бленнаго Тя Сы́на
имену́я, / и Дух в ви́де голуби́не / изве́ствоваше словесе́
утвержде́ние. / Явле́йся Христе́ Бо́же / и мир просвеще́й,
сла́ва Тебе́.</p>

<p class="MsoNormal" id="n14153"><span style="color:red" id="n14154">Стих 2: </span>Да рече́т у́бо
дом Изра́илев: / я́ко Благ, я́ко в век ми́лость Его́.</p>

<p class="MsoNormal" id="n14155"><b id="n14156"><span style="color:red" id="n14157">В</span>о Иoрда́не креща́ющуся
Тебе́, Го́споди:</b></p>

<p class="MsoNormal" id="n14158"><span style="color:red" id="n14159">Стих 3: </span>Да рече́т у́бо
дом Ааро́нь: / я́ко Благ, я́ко в век ми́лость Его́.</p>

<p class="MsoNormal" id="n14160"><b id="n14161"><span style="color:red" id="n14162">В</span>о Иoрда́не креща́ющуся
Тебе́, Го́споди:</b></p>

<p class="MsoNormal" id="n14163"><span style="color:red" id="n14164">Стих 4: </span>Да реку́т у́бо
вси, боя́щиися Го́спода: / я́ко Благ, я́ко в век ми́лость
Его́.</p>

<p class="MsoNormal" id="n14165"><b id="n14166"><span style="color:red" id="n14167">В</span>о Иoрда́не креща́ющуся
Тебе́, Го́споди:</b></p>

<h3 id="n14168">Входное:</h3>

<p class="MsoNormal" id="n14169"><span style="color:red" id="n14170">Б</span>лагослове́н гряды́й
во И́мя Госпо́дне, / благослови́хом вы из до́му Госпо́дня,
/ Бог Госпо́дь и яви́ся нам.</p>

<h4 id="n14171">Тропарь, глас 1:</h4>

<p class="MsoNormal" id="n14172"><span style="color:red" id="n14173">В</span>о Иoрда́не креща́ющуся
Тебе́, Го́споди, / Тро́йческое яви́ся поклоне́ние: / Роди́телев
бо глас свиде́тельствоваше Тебе́, / возлю́бленнаго Тя Сы́на
имену́я, / и Дух в ви́де голуби́не / изве́ствоваше словесе́
утвержде́ние. / Явле́йся Христе́ Бо́же / и мир просвеще́й,
сла́ва Тебе́.</p>

<h4 id="n14174">Слава, и ныне, кондак, глас 4:</h4>

<p class="MsoNormal" id="n14175"><span style="color:red" id="n14176">Я</span>ви́лся еси́ днесь вселе́нней,
/ и свет Твой, Го́споди, зна́менася на нас, / в ра́зуме пою́щих
Тя: / прише́л еси́ и яви́лся еси́, / Свет Непристу́пный.</p>

<h3 id="n14177">Вместо же Трисвятаго поем:</h3>

<p class="MsoNormal" id="n14178"><span style="color:red" id="n14179">Е</span>ли́цы во Христа́ крести́стеся,
/ во Христа́ облеко́стеся. / <span style="color:red" id="n14180">А</span>ллилу́иа.
<span style="color:red" id="n14181">(3)</span></p>

<h3 id="n14182">Прокимен, глас 4:</h3>

<p class="MsoNormal" id="n14183"><span style="color:red" id="n14184">Б</span>лагослове́н гряды́й
во И́мя Госпо́дне, / Бог Госпо́дь и яви́ся нам. <span style="color:red" id="n14185">Стих: </span>Испове́дайтеся Го́сподеви, я́ко Благ,
я́ко в век ми́лость Его́.</p>

<h3 id="n14186">Апостол к Титу, зачало 302.</h3>

<p class="MsoNormal" id="n14187"><span style="color:red" id="n14188">Ч</span>а́до Ти́те, яви́ся
благода́ть Бо́жия спаси́тельная всем челове́ком, наказу́ющи
нас, да отве́ргшеся нече́стия и мирски́х похоте́й, целому́дренно,
и пра́ведно, и благоче́стно поживе́м в ны́нешнем ве́це,
жду́ще блаже́ннаго упова́ния и явле́ния сла́вы Вели́каго
Бо́га и Спа́са на́шего Иису́са Христа́. И́же дал есть
Себе́ за ны, да изба́вит ны от вся́каго беззако́ния и очи́стит
Себе́ лю́ди избра́нны, ревни́тели до́брым дело́м.
Егда́ же благода́ть и человеколю́бие яви́ся Спа́са на́шего
Бо́га, не от дел пра́ведных, и́хже сотвори́хом мы, но по Свое́й
Его́ ми́лости, спасе́ нас ба́нею пакибытия́ и обновле́нием
Ду́ха Свята́го, Его́же излия́ на нас оби́льно Иису́с
Христо́м, Спаси́телем на́шим, да оправди́вшеся благода́тию
Его́, насле́дницы бу́дем по упова́нию жи́зни ве́чныя.</p>

<p class="MsoNormal" align="right" style="text-align:right" id="n14189"><span style="font-size:
8.0pt;color:red" id="n14190">Тит 2:11–14; 3:4–7</span></p>

<h3 id="n14191">Аллилуиа, глас 4.</h3>

<p class="MsoNormal" id="n14192"><span style="color:red" id="n14193">Стих:</span> Принеси́те Го́сподеви
сы́нове Бо́жии, принеси́те Го́сподеви сы́ны о́вни.
<span style="color:red" id="n14194">Стих: </span>Глас Госпо́день на вода́х, Бог сла́вы
возгреме́, Госпо́дь на вода́х мно́гих.</p>

<h3 id="n14195">Евангелие от Матфея, зачало 6.</h3>

<p class="MsoNormal" id="n14196"><span style="color:red" id="n14197">В</span>о вре́мя о́но прии́де
Иису́с от Галиле́и на Иорда́н ко Иоа́нну крести́тися от
него́. Иоа́нн же возбраня́ше Ему́, глаго́ля: аз тре́бую
Тобо́ю крести́тися, и Ты ли гряде́ши ко мне? Отвеща́в же, Иису́с
рече́ к нему́: оста́ви ны́не, та́ко бо подо́бно есть
нам испо́лнити вся́ку пра́вду. Тогда́ оста́ви Его́.
И, крести́вся, Иису́с взы́де а́бие от воды́, и се отверзо́шася
Ему́ Небеса́, и ви́де Ду́ха Бо́жия, сходя́ща, я́ко
го́лубя, и гряду́ща на Него́. И се глас с Небесе́, глаго́ля:
Сей есть Сын Мой возлю́бленный, о Не́мже благоволи́х.</p>

<p class="MsoNormal" align="right" style="text-align:right" id="n14198"><span style="font-size:
8.0pt;color:red" id="n14199">Мф 3:13–17</span></p>

<h3 id="n14200">Вместо Достойно:</h3>

<p class="MsoNormal" id="n14201"><span style="color:red" id="n14202">В</span>елича́й, душе́ моя́,
/ Честне́йшую го́рних во́инств, / Де́ву Пречи́стую Богоро́дицу.</p>

<p class="MsoNormal" id="n14203"><span style="color:red" id="n14204">Ирмос, глас 2: </span>Недоуме́ет
всяк язы́к благохвали́ти по достоя́нию, / изумева́ет же ум и
преми́рный пе́ти Тя, Богоро́дице, / оба́че, Блага́я су́щи,
ве́ру приими́, / и́бо любо́вь ве́си Боже́ственную
на́шу: / Ты бо христиа́н еси́ Предста́тельница, Тя велича́ем.
<span style="color:red" id="n14205">И до отдания.</span></p>

<h3 id="n14206">Причастен:</h3>

<p class="MsoNormal" id="n14207"><span style="color:red" id="n14208">Я</span>ви́ся благода́ть Бо́жия
/ спаси́тельная всем челове́ком. / <span style="color:red" id="n14209">А</span>ллилу́иа,
<span style="color:red" id="n14210">трижды.</span></p>

<p class="MsoNormal" id="n14211"><span style="color:red" id="n14212">На трапезе бывает утешение братии велие.
И ядим рыбу, и сыр и яица, и пием вино; мирстии же мясо, аще будет и в среду или
пяток. И чтется слово Златоустаго, емуже начало: </span>Вси вы, во благоду́шии:</p>

<p class="MsoNormal" id="n14213">&nbsp;</p>

<p class="MsoNormal" id="n14214">&nbsp;</p>

<p class="MsoNormal" id="n14215"><span style="color:red" id="n14216"><a href="#_ОГЛАВЛЕНИЕ" id="n14217"><span style="color:red" id="n14218">В оглавление.</span></a></span></p>

<p class="MsoNormal" id="n14219">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n14220"><br clear="all" style="page-break-before:always" id="n14221">
</span>

<div class="WordSection35" id="n14222">

<p class="MsoNormal" align="right" style="text-align:right" id="n14223"><span style="color:
red" id="n14224">Месяца февраля в 2-й день<a name="_Ref139421733" id="n14225"></a><a name="_Ref140739273" id="n14226"></a></span></p>

<h1 id="n14227"><a name="_СРЕТЕНИЕ_ГОСПОДА_БОГА" id="n14228"></a>СРЕТЕНИЕ ГОСПОДА БОГА<br id="n14229">
И СПАСА НАШЕГО ИИСУСА ХРИСТА</h1>

<h2 id="n14230"><a name="_НА_МАЛЕЙ_ВЕЧЕРНИ_12" id="n14231"></a>НА МАЛЕЙ ВЕЧЕРНИ</h2>

<h3 id="n14232">Стихиры, глас 1.<br id="n14233">
Подобен: Небе́сных чино́в:</h3>

<p class="MsoNormal" id="n14234"><span style="color:red" id="n14235">Н</span>еопи́санное Сло́во
и Пресу́щное, / Небе́сными престо́лы носи́мое со сла́вою,
/ прие́млет на ру́ки Симео́н, вопия́: / ны́не отпусти́
мя, / по глаго́лу Твоему́, Спа́се, / ве́рных спасе́ние
и наслажде́ние. <span style="color:red" id="n14236">(2)</span></p>

<p class="MsoNormal" id="n14237"><span style="color:red" id="n14238">М</span>ладе́нца ви́дев Тя,
вопия́ше чу́дный Симео́н: / Преве́чнаго Сло́ва, от Отца́
рожде́нна, / страшу́ся и бою́ся / рука́ми мои́ми объя́ти,
Влады́ко, / но с ми́ром раба́ Твоего́ ища́й, / ны́не
отпусти́, я́ко Милосе́рд.</p>

<p class="MsoNormal" id="n14239"><span style="color:red" id="n14240">Н</span>ы́не да отве́рзется
дверь Небе́сная, / И́же от Отца́ без се́мене ро́ждься Бог
Сло́во, / роди́ся от Де́вы, / плоть прие́м челове́чу во́лею,
/ обнови́ти естество́, я́ко Благ, / и посади́ти одесну́ю
Отца́.</p>

<h4 id="n14241">Слава, и ныне, глас 4, самогласен.</h4>

<p class="MsoNormal" id="n14242"><span style="color:red" id="n14243">Андрея Критскаго:</span> Днесь свяще́нная
Ма́ти и святи́лища вы́шши / во святи́лище прии́де, / я́вльшая
ми́ру Законода́вца и зако́на Творца́. / Его́же на ру́ки
прие́м ста́рец Симео́н, ра́дуяся взыва́ше: / ны́не
отпуща́еши раба́ Твоего́, / я́ко ви́дех Тя, Спа́са
душ на́ших.</p>

<h3 id="n14244">На стиховне стихиры, глас 2.<br id="n14245">
Подобен: До́ме Евфра́фов:</h3>

<p class="MsoNormal" id="n14246"><span style="color:red" id="n14247">Д</span>несь Спаси́тель, / я́ко
Младе́нец принесе́н бысть / в це́рковь Госпо́дню, / и рука́ми
престаре́лыми / ста́рец Того́ подъе́млет.</p>

<p class="MsoNormal" id="n14248"><span style="color:red" id="n14249">Стих:</span> <b id="n14250">Ны́не отпуща́еши
раба́ Твоего́, Влады́ко, </b><b id="n14251">/ по глаго́лу Твоему́,
с ми́ром.</b></p>

<p class="MsoNormal" id="n14252"><span style="color:red" id="n14253">У</span>гль, проявле́йся, Боже́ственному
Иса́ии, – Христо́с, / я́ко клеща́ми, / рука́ми Богоро́дицы
/ ны́не ста́рцу дае́тся.</p>

<p class="MsoNormal" id="n14254"><span style="color:red" id="n14255">Стих:</span> <b id="n14256">Свет во открове́ние
язы́ков </b><b id="n14257">/ и сла́ву люде́й Твои́х Изра́иля.</b></p>

<p class="MsoNormal" id="n14258"><span style="color:red" id="n14259">С</span>тра́хом же и ра́достию
/ на рука́х Влады́ку / Симео́н держа́, / живота́ проша́ше
разреше́ния, / поя́ Богома́терь.</p>

<h4 id="n14260">Слава, и ныне, глас и подобен тойже:</h4>

<p class="MsoNormal" id="n14261"><span style="color:red" id="n14262">П</span>риими́, о Симео́не,
/ Всечи́стая вопия́ше, / во объя́тия я́ко Младе́нца / Го́спода
сла́вы / и ми́ра спасе́ние.</p>

<h3 id="n14263">Тропарь, глас 1:</h3>

<p class="MsoNormal" id="n14264"><span style="color:red" id="n14265">Р</span>а́дуйся, Благода́тная
Богоро́дице Де́во, / из Тебе́ бо возсия́ Со́лнце Пра́вды
– Христо́с, Бог наш, / просвеща́яй су́щия во тьме. / Весели́ся
и ты, ста́рче пра́ведный, / прие́мый во объя́тия Свободи́теля
душ на́ших, / да́рующаго нам воскресе́ние.</p>

<p class="MsoNormal" id="n14266"><span style="color:red" id="n14267">Таже, ектениа малая. И отпуст.</span></p>

<p class="MsoNormal" id="n14268">&nbsp;</p>

<h2 id="n14269"><a name="_НА_ВЕЛИЦЕЙ_ВЕЧЕРНИ_25" id="n14270"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n14271"><span style="color:red" id="n14272">Б</span>лаже́н муж,<span style="color:red" id="n14273"> 1-й антифон.</span></p>

<h3 id="n14274">На Го́споди, воззва́х: поем стихиры на 8,<br id="n14275">
глас 1-й самогласны. Германа патриарха:</h3>

<p class="MsoNormal" id="n14276"><span style="color:red" id="n14277">Г</span>лаго́ли, Симео́не,
/ Кого́ нося́ на руку́ в це́ркви ра́дуешися? / Кому́
зове́ши и вопие́ши: / ны́не свободи́хся, ви́дех бо Спа́са
моего́? / Сей есть от Де́вы рожде́йся, / Сей есть от Бо́га Бог
Сло́во, / воплоти́выйся нас ра́ди и спасы́й челове́ка,
/ Тому́ поклони́мся. <span style="color:red" id="n14278">(3)</span></p>

<p class="MsoNormal" id="n14279"><span style="color:red" id="n14280">П</span>риими́, Симео́не, /
Его́же под мра́ком Моисе́й законополага́юща прови́де в
Сина́и, / Младе́нца бы́вша, зако́ну повину́ющася. / Сей
есть зако́ном глаго́лавый, / Сей есть во проро́цех рече́нный,
/ воплоти́выйся нас ра́ди и спасы́й челове́ка, / Тому́
поклони́мся. <span style="color:red" id="n14281">(3)</span></p>

<p class="MsoNormal" id="n14282"><span style="color:red" id="n14283">П</span>рии́дем и мы, пе́сньми
Боже́ственными Христа́ усря́щем / и прии́мем Его́, / Его́же
спасе́ние Симео́н ви́де. / Сей есть, Его́же Дави́д провозвести́,
/ Сей есть во проро́цех глаго́лавый, / воплоти́выйся нас ра́ди
и зако́ном веща́вый, / Тому́ поклони́мся. <span style="color:red" id="n14284">(2)</span></p>

<h4 id="n14285">Слава, и ныне, глас 6. Иоанна монаха:</h4>

<p class="MsoNormal" id="n14286"><span style="color:red" id="n14287">Д</span>а отве́рзется дверь Небе́сная
днесь: / Безнача́льное бо Сло́во О́тчее, / нача́ло прии́м
под ле́ты, / не отсту́пль Своего́ Божества́, / от Де́вы
я́ко Младе́нец четыредесятодне́вен / Ма́терию во́льне прино́сится
в це́рковь зако́нную, / и Сего́ на ру́ки прие́млет ста́рец,
/ отпусти́, зовы́й, раба́, Влады́ко, / и́бо о́чи мои́
ви́деста спасе́ние Твое́. / Прише́дый в мир спасти́ род
челове́чь, / Го́споди, сла́ва Тебе́.</p>

<p class="MsoNormal" id="n14288"><span style="color:red" id="n14289">Вход. Прокимен дне и чтения 3.</span></p>

<h3 id="n14290">Исхо́да чте́ние.</h3>

<p class="MsoNormal" id="n14291"><span style="color:red" id="n14292">Г</span>лаго́ла Госпо́дь к
Моисе́ю в день он, во́ньже изведе́ сы́ны Изра́илевы от
земли́ Еги́петския, глаго́ляй: Освяти́ Мне вся́каго пе́рвенца
перворожде́ннаго, разверза́ющаго ложесна́ в сыне́х Изра́илевых.
И и́де Моисе́й, и собра́ вся лю́ди, и рече́: по́мните
день сей, во́ньже изыдо́сте от земли́ Еги́петския, из до́му
рабо́ты, руко́ю бо кре́пкою Госпо́дь изведе́ нас отту́ду,
и сохрани́те зако́н Его́. И бу́дет, я́ко а́ще введе́т
вас Госпо́дь Бог в зе́млю ханане́йску, и́мже о́бразом клятся
отце́м твои́м. И отлучи́ши вся́каго перворо́днаго, разверза́ющаго
ложесна́, му́жеск пол Го́споду: и бу́дет, я́ко а́ще
вопро́сит тя по сих сын твой, глаго́ля: что сие́? И рече́ши
ему́: я́ко руко́ю кре́пкою изведе́ нас Госпо́дь от
земли́ Еги́петския, из до́му рабо́ты. Егда́ бо ожесточи́
фара́она не отпусти́ти нас, поби́ Госпо́дь вся перворо́дныя
в земли́ Еги́петстей, от перворо́дных челове́ческих, да́же
до перворо́дных ско́тских. Сего́ ра́ди аз же́ртву Го́споду
приношу́: вся́каго, отверза́ющаго ложесна́, му́жеска по́лу
и вся́каго перворо́днаго сыно́в мои́х изба́влю. И бу́дет
в зна́мение непоколеби́мо пред очи́ма твои́ма. Я́ко та́ко
рече́ Госпо́дь Бог Вседержи́тель: я́ко перворожде́нная
сыно́в твои́х да́си Мне. И бу́дет: всяк, и́же а́ще
роди́т отроча́ му́жеск пол, в день осмы́й обре́жете ему́
плоть кра́йнюю его́. И три́десять и три дни не вни́дет во святи́лище
Бо́жие ко свяще́ннику, до́ндеже испо́лнятся дни́е очище́ния.
И по сих принесе́ши Го́споду а́гня единоле́тно, непоро́чно
во всесожже́ние и птенца́ голуби́на или́ го́рличищна при
две́рех ски́нии свиде́ния, ко святи́телю. Или́ вме́сто
сих принесе́ши пред Го́сподем два птенца́ голуби́на или́
два го́рличища, и помо́лится о нем свяще́нник. Я́ко воздая́ние
воздаю́щии си́и Мне суть от всех сыно́в Изра́илевых, и прия́т
их. И освяти́т я́ Мне вме́сто перворо́дных еги́петских:
во́ньже день порази́х вся́каго пе́рвенца в земли́ Еги́петстей,
от челове́ка до скота́, – рече́ Бог Вы́шний Святы́й Изра́илев.</p>

<p class="MsoNormal" align="right" style="text-align:right" id="n14293"><span style="font-size:
8.0pt;color:red" id="n14294">Исх 12:51; 13:1–3, 10–12, 14–16; 22:29; Лев 12:1–4, 6, 8; Числ
8:15–17</span></p>

<h3 id="n14295">Проро́чества Иса́иина чте́ние.</h3>

<p class="MsoNormal" id="n14296"><span style="color:red" id="n14297">Б</span>ысть в ле́то, в не́же
у́мре Ози́я, царь, / ви́дех Го́спода, седя́ща на престо́ле
высо́це, и превознесе́нне, и испо́лнь дом сла́вы Его́.
И Серафи́ми стоя́ху о́крест Его́, шесть крил еди́ному,
и шесть крил друго́му, и двема́ у́бо покрыва́ху ли́ца своя́,
двема́ же покрыва́ху но́ги своя́ и двема́ лета́ху.
И взыва́ху друг ко дру́гу, и глаго́лаху: Свят, Свят, Свят Госпо́дь
Савао́ф, испо́лнь вся земля́ сла́вы Его́. И взя́тся
наддве́рие от гла́са, и́мже вопия́ху, и дом испо́лнися
ды́ма. И рех: о, окая́нный аз! Я́ко умили́хся, я́ко челове́к
сый, и, нечи́сты устне́ име́я, посреде́ люде́й, нечи́стая
устна́ иму́щих, аз живу́, и Царя́ Го́спода Савао́фа
ви́дех очи́ма мои́ма. И по́слан бысть ко мне еди́н от Серафи́мов,
и в руце́ свое́й имя́ше угль о́гненный, его́же клеща́ми
взят от же́ртвенника. И прикосну́ся устом мои́м, и рече́: се
прикосну́ся сие́ устна́м твои́м, и оты́мет беззако́ния
твоя́ и грехи́ твоя́ очи́стит. И слы́шах глас Го́спода,
глаго́лющаго: кого́ послю́? И кто по́йдет к лю́дем сим?
И реко́х: се аз есмь, посли́ мя. И рече́: иди́ и рцы лю́дем
сим: слу́хом услы́шите, и не уразуме́ете, и, ви́дяще, у́зрите
и не уви́дите. Одебеле́ бо се́рдце люде́й сих, и уши́ма
свои́ма тя́жко слы́шаша, и о́чи свои́ смежи́ша, да
не ка́ко уви́дят очи́ма, и уши́ма услы́шат, и се́рдцем
уразуме́ют, и обратя́тся, и исцелю́ я́. И реко́х: доко́ле,
Го́споди? И рече́: до́ндеже а́ще запусте́ют гра́ди,
от е́же не пожи́ти, и до́ми, от е́же не бы́ти челове́ком,
и земля́ оста́влена бу́дет пуста́. И по сих продолжи́т
Бог челове́ки, и умно́жатся оста́вльшиися на земли́.</p>

<p class="MsoNormal" align="right" style="text-align:right" id="n14298"><span style="font-size:
8.0pt;color:red" id="n14299">Ис 6:1–12</span></p>

<h3 id="n14300">Проро́чества Иса́иина чте́ние.</h3>

<p class="MsoNormal" id="n14301"><span style="color:red" id="n14302">С</span>е Госпо́дь седи́т на
о́блаце ле́гце и прии́дет в Еги́пет, и сотрясу́тся рукотворе́нная
еги́петская от Лица́ Его́, и се́рдце их ума́лится в них.
И смяте́тся дух их в них, и сове́т их разори́т. И преда́ст Еги́пта
в ру́ки господе́й, зане́ сия́ глаго́лет Госпо́дь,
Влады́ка Святы́й Савао́ф. Пию́т еги́птяне во́ду я́же
при мо́ри. Река́ же оскуде́ет и и́зсхнет. Сия́ глаго́лет
Госпо́дь: где суть ны́не прему́дрии твои́? Да возвестя́т
ти и да реку́т тебе́ что совеща́ Госпо́дь Савао́ф на Еги́пта.
В день он бу́дут еги́птяне в стра́се и тре́пете от лица́
руки́ Го́спода Савао́фа, ю́же Он возложи́т на них, и бу́дет
олта́рь Госпо́день в стране́ еги́петстей и столп в преде́лех
его́ Го́сподеви. И бу́дет в зна́мение в ве́ки Го́споду
Савао́фу в стране́ еги́петстей. Я́ко воззову́т ко Го́споду,
и по́слет им Госпо́дь челове́ка, и́же спасе́т их. И ве́дом
бу́дет Госпо́дь еги́птяном, и позна́ют еги́птяне Го́спода
в день он, и сотворя́т же́ртву и дар, и помо́лятся, и воздадя́т
обе́ты своя́ Го́сподеви.</p>

<p class="MsoNormal" align="right" style="text-align:right" id="n14303"><span style="font-size:
8.0pt;color:red" id="n14304">Ис 19:1, 3–5, 12, 16, 19–21</span></p>

<h3 id="n14305">На литии стихиры самогласны, глас 1.</h3>

<p class="MsoNormal" id="n14306"><span style="color:red" id="n14307">Анатолия:</span> Ве́тхий де́ньми,
/ И́же зако́н дре́вле в Сина́и дав Моисе́ю, / днесь Младе́нец
ви́дится / и по зако́ну, я́ко зако́на Творе́ц, / зако́н
исполня́я, во храм прино́сится, / и ста́рцу дае́тся. / Прие́м
же Сего́ Симео́н пра́ведный / и, обеща́ний сбытие́ ви́дев
соверша́емое, ра́достно вопия́ше: / ви́деша о́чи мои́
е́же от ве́ка та́инство сокрове́нное, / напосле́док дний
сих я́вльшееся, / свет, разоря́я неве́рных язы́ков / омраче́ние
и сла́ву дая́ новоизбра́нному Изра́илю; / те́мже отпусти́
раба́ Твоего́ от соу́з сея́ пло́ти / к нестаре́емому
и чу́дному некончае́мому животу́, / подая́ ми́рови ве́лию
ми́лость.</p>

<p class="MsoNormal" id="n14308"><span style="color:red" id="n14309">Иоанна монаха:</span> Днесь дре́вле
Моисе́ю в Сина́и зако́н пода́вый / зако́нным повину́ется
веле́нием, / нас ра́ди, я́ко Милосе́рд, по нам быв. / Ны́не
Чи́стый Бог я́ко Отроча́ Свя́то, ложесна́ разве́рз
чи́стыя, / Себе́ Самому́ я́ко Бог прино́сится, / зако́нныя
кля́твы свобожда́я / и просвеща́я ду́ши на́ша.</p>

<p class="MsoNormal" id="n14310"><span style="color:red" id="n14311">Глас 2. Андрея Пирра:</span> Ему́же
вы́шнии служи́телие с тре́петом мо́лятся, / до́лу ны́не
Симео́н ве́щными рука́ми прие́мь, / Бо́га челове́ком
соедини́тися пропове́да, / и Челове́ка Небе́сна Бо́га ви́дяй,
/ отлуча́яся су́щих на земли́, ра́достно взыва́ше: / И́же
во тьме́ су́щим Невече́рний Свет открыва́яй, / Го́споди,
сла́ва Тебе́.</p>

<p class="MsoNormal" id="n14312"><span style="color:red" id="n14313">Германово:</span> Днесь Симео́н
на ру́ки Го́спода сла́вы подъе́млет, / Его́же под мра́ком
пе́рвее Моисе́й ви́де, / на горе́ Сина́йстей скрижа́ли
даю́ща ему́. / Сей есть, И́же во проро́цех глаго́ляй и
зако́на Творе́ц. / Сей есть, Его́же Дави́д возвеща́ет,
И́же всем стра́шный, / име́яй ве́лию и бога́тую ми́лость.</p>

<p class="MsoNormal" id="n14314"><span style="color:red" id="n14315">С</span>вяще́ннаго свяще́нная
Де́ва принесе́ во святи́лище святи́телю, / просте́р же
ру́це, Симео́н прия́т Сего́, ра́дуяся, / и возопи́:
ны́не отпуща́еши раба́ Твоего́, Влады́ко, / по глаго́лу
Твоему́ с ми́ром, Го́споди.</p>

<p class="MsoNormal" id="n14316"><span style="color:red" id="n14317">З</span>ижди́тель Небесе́ и
земли́ / на рука́х ноша́шеся святы́м Симео́ном ста́рцем
днесь, / той бо Ду́хом Святы́м глаго́лаше: / ны́не свободи́хся,
ви́дех бо Спа́са моего́.</p>

<p class="MsoNormal" id="n14318"><span style="color:red" id="n14319">Анатолия:</span> Днесь Симео́н ста́рец
во храм вхо́дит, ра́дуяся ду́хом, / Законода́вца Моисее́ва
и Исполни́теля зако́на на ру́ки восприя́ти. / Он у́бо мра́ком
и гла́сом неявле́нным Богови́дец сподо́бися бы́ти, / покрове́нным
лице́м евре́ев неве́рная сердца́ изобличи́, / сей же Первове́чное
Сло́во О́тчее воплоще́нное понесе́ / и язы́ком откры́
Свет, Крест и Воскресе́ние. / И А́нна проро́чица показа́ся,
/ Спа́са Изба́вителя Изра́илю пропове́дающи. / Тому́ возопии́м,
Христу́ Бо́гу на́шему: / Богоро́дицы ра́ди поми́луй
нас.</p>

<h4 id="n14320">Слава, глас 5. Андрея Критскаго:</h4>

<p class="MsoNormal" id="n14321"><span style="color:red" id="n14322">И</span>спыта́йте писа́ния,
/ я́коже рече́ во Ева́нгелиих Христо́с Бог наш, / в них бо обрета́ем
Того́, ражда́ема / и пелена́ми повива́ема, / в я́слех полага́ема
и млеко́м пита́ема, / обре́зание прие́млюща и Симео́ном
носи́ма, / не мне́нием, ни привиде́нием, но и́стиною ми́рови
я́вльшася. / К Нему́же возопии́м: / Преве́чный Бо́же, сла́ва
Тебе́.</p>

<h4 id="n14323">И ныне, глас тойже. Германово:</h4>

<p class="MsoNormal" id="n14324"><span style="color:red" id="n14325">В</span>е́тхий де́ньми, младе́нствовав
пло́тию, / Ма́терию Де́вою в це́рковь прино́сится, / Своего́
зако́на исполня́я обеща́ние, / Его́же Симео́н прии́м,
глаго́лаше: / ны́не отпуща́еши с ми́ром, по глаго́лу Твоему́,
раба́ Твоего́, / ви́деша бо о́чи мои́ спасе́ние Твое́,
Святы́й.</p>

<h3 id="n14326">На стиховне стихиры, глас 7. Космы монаха:</h3>

<p class="MsoNormal" id="n14327"><span style="color:red" id="n14328">У</span>краси́ твой черто́г,
Сио́не, / и подыми́ Царя́ Христа́, / целу́й Мари́ю,
Небе́сную Дверь: / Та бо престо́л Херуви́мский яви́ся, / Та
но́сит Царя́ Сла́вы. / О́блак све́та есть Де́ва, /
нося́щи на рука́х Сы́на пре́жде денни́цы, / Его́же
прие́мь Симео́н на ру́ки своя́, / пропове́дуя лю́дям
Влады́ку Сего́ бы́ти живота́ и сме́рти / и Спа́са
ми́ру.</p>

<p class="MsoNormal" id="n14329"><span style="color:red" id="n14330">Стих:</span> <b id="n14331">Ны́не отпуща́еши
раба́ Твоего́, Влады́ко, </b><b id="n14332">/ по глаго́лу Твоему́,
с ми́ром.</b></p>

<p class="MsoNormal" id="n14333"><span style="color:red" id="n14334">В</span>озсия́вшаго пре́жде
век от Отца́, / напосле́док же от ложе́сн Деви́ческих / нося́щи
в це́рковь неискусобра́чная Ма́ти, / в Сина́йстей горе́
Законоположи́вшаго, / повеле́нию зако́нному повину́ющася / принесе́
святи́телю ста́рцу и пра́веднику, / Христа́ Го́спода ви́дети
обеща́нна. / Его́же прие́мь Симео́н на ру́ки своя́,
возра́довася, вопия́: / Бог есть Сей, Отцу́ Соприсносу́щный,
/ и Изба́витель душ на́ших.</p>

<p class="MsoNormal" id="n14335"><span style="color:red" id="n14336">Стих:</span> <b id="n14337">Свет во открове́ние
язы́ков </b><b id="n14338">/ и сла́ву люде́й Твои́х Изра́иля.</b></p>

<p class="MsoNormal" id="n14339"><span style="color:red" id="n14340">Н</span>оси́маго на колесни́це
Херуви́мстей / и пева́емаго в пе́снех Серафи́мских / нося́щи
на руку́ Богоро́дица Мари́я, / неискусобра́чно из Нея́
вопло́щшагося, / Законода́вца, зако́на исполня́юща чин, / подая́ше
рука́м ста́рца иере́я. / Живо́т же нося́й живота́
проша́ше разреше́ния, глаго́ля: / Влады́ко, ны́не отпусти́
мя возвести́ти Ада́му, / я́ко ви́дех непрело́жна Отроча́,
Бо́га Преве́чнаго / и Спа́са ми́ра.</p>

<h4 id="n14341">Слава, и ныне, глас 8. Андрея Критскаго:</h4>

<p class="MsoNormal" id="n14342"><span style="color:red" id="n14343">И́</span>же на Херуви́мех носи́мый
и пева́емый от Серафи́м, / днесь в Боже́ственное святи́лище
по зако́ну приноси́м, / на ста́рческих, я́ко на престо́ле,
седи́т рука́х / и от Ио́сифа прие́млет да́ры Боголе́пно,
/ я́ко супру́г го́рличищ, / нескве́рную Це́рковь и от язы́к
новоизбра́нныя лю́ди, / голуби́на же два птенца́, / я́ко
Нача́льник Ве́тхаго же и Но́ваго. / Е́же к Нему́ обеща́ния
Симео́н коне́ц прие́м, / благословя́ Де́ву Мари́ю
Богоро́дицу, / страсте́й о́бразы, И́же из Нея́, провозгласи́
/ и от Него́ проша́ше отпуще́ния, вопия́: / ны́не отпусти́
мя, Влады́ко, / я́коже пре́жде возвести́ ми, / я́ко ви́дех
Тя, Первове́чнаго Све́та / и Спа́са Го́спода христоимени́тым
лю́дем.</p>

<p class="MsoNormal" id="n14344"><span style="color:red" id="n14345">Таже, </span>Ны́не отпуща́еши:<span style="color:red" id="n14346"> Трисвятое и по </span>О́тче наш:</p>

<h3 id="n14347">На благословении хлебов<br id="n14348">
тропарь праздника трижды, глас 1:</h3>

<p class="MsoNormal" id="n14349"><span style="color:red" id="n14350">Р</span>а́дуйся, Благода́тная
Богоро́дице Де́во, / из Тебе́ бо возсия́ Со́лнце Пра́вды
– Христо́с, Бог наш, / просвеща́яй су́щия во тьме. / Весели́ся
и ты, ста́рче пра́ведный, / прие́мый во объя́тия Свободи́теля
душ на́ших, / да́рующаго нам воскресе́ние. <span style="color:red" id="n14351">(3)</span></p>

<p class="MsoNormal" id="n14352"><span style="color:red" id="n14353">И чтение.</span></p>

<h2 id="n14354"><a name="_НА_УТРЕНИ_31" id="n14355"></a>НА УТРЕНИ</h2>

<h3 id="n14356">На Бог Господь,<br id="n14357">
тропарь праздника трижды, глас 1:</h3>

<p class="MsoNormal" id="n14358"><span style="color:red" id="n14359">Р</span>а́дуйся, Благода́тная
Богоро́дице Де́во, / из Тебе́ бо возсия́ Со́лнце Пра́вды
– Христо́с, Бог наш, / просвеща́яй су́щия во тьме. / Весели́ся
и ты, ста́рче пра́ведный, / прие́мый во объя́тия Свободи́теля
душ на́ших, / да́рующаго нам воскресе́ние. <span style="color:red" id="n14360">(3)</span></p>

<h3 id="n14361">По 1-м стихословии седален,<br id="n14362">
глас 1. Самоподобен:</h3>

<p class="MsoNormal" id="n14363"><span style="color:red" id="n14364">Л</span>ик А́нгельский да удиви́тся
чудеси́, / земни́и же гла́сы, возопие́м пе́ние, / зря́ще
неизрече́нное Бо́жие снизхожде́ние, / Его́же бо трепе́щут
Небе́сныя си́лы, / ны́не ста́рчи объе́млют ру́це Еди́наго
Человеколю́бца.</p>

<p class="MsoNormal" id="n14365"><span style="color:red" id="n14366">Сла́ва, и ны́не, тойже.</span></p>

<h3 id="n14367">По 2-м стихословии седален, глас 1.<br id="n14368">
Подобен: Лик А́нгельский:</h3>

<p class="MsoNormal" id="n14369"><span style="color:red" id="n14370">С</span>ый со Отце́м на Престо́ле
святе́м, / прише́д на зе́млю, от Де́вы роди́ся / и Младе́нец
бысть, ле́ты Сый неопи́сан, / Его́же при́им Симео́н на
ру́ки, ра́дуяся глаго́лаше: / ны́не отпуща́еши, Ще́дре,
возвесели́в раба́ Твоего́.</p>

<p class="MsoNormal" id="n14371"><span style="color:red" id="n14372">Сла́ва, и ны́не, тойже.</span></p>

<h3 id="n14373">Величание:</h3>

<p class="MsoNormal" id="n14374"><span style="color:red" id="n14375">В</span>елича́ем Тя, / Живода́вче
Христе́, / и чтим Пречи́стую Ма́терь Твою́, / Е́юже по
зако́ну / ны́не прине́слся еси́ в храм Госпо́день.</p>

<h3 id="n14376">Псалом избранный.</h3>

<p class="MsoNormal" id="n14377"><span style="font-size:8.0pt;color:red" id="n14378">Лик 1:</span> Отры́гну
се́рдце мое́ сло́во бла́го. <span style="font-size:8.0pt;
color:red" id="n14379">2:</span> Глаго́лю аз дела́ моя́ Царе́ви. <span style="font-size:8.0pt;color:red" id="n14380">1:</span> Язы́к мой трость кни́жника
скоропи́сца. <span style="font-size:8.0pt;color:red" id="n14381">2:</span> Красе́н
добро́тою па́че сыно́в челове́ческих. <span style="font-size:8.0pt;color:red" id="n14382">1:</span> Препояши мечь Твой по бедре́ Твое́й,
Си́льне. <span style="font-size:8.0pt;color:red" id="n14383">2:</span> И наляцы́,
и успева́й, и ца́рствуй, <span style="font-size:8.0pt;color:red" id="n14384">1:</span>
И́стины ра́ди, и кро́тости, и пра́вды. <span style="font-size:8.0pt;color:red" id="n14385">2:</span> Возлюби́л еси́ пра́вду,
и возненави́дел еси́ беззако́ние. <span style="font-size:8.0pt;
color:red" id="n14386">1:</span> Слы́ши, Дщи, и виждь, и приклони́ у́хо Твое́,
<span style="font-size:8.0pt;color:red" id="n14387">2:</span> И забу́ди лю́ди Твоя́,
и дом отца́ Твоего́. <span style="font-size:8.0pt;color:red" id="n14388">1:</span>
И возжела́ет Царь добро́ты Твоея́, <span style="font-size:8.0pt;
color:red" id="n14389">2:</span> Я́ко той есть Госпо́дь Твой, и поклони́шися
Ему́. <span style="font-size:8.0pt;color:red" id="n14390">1:</span> Лицу́ Твоему́
помо́лятся бога́тии лю́дстии. <span style="font-size:8.0pt;
color:red" id="n14391">2:</span> Госпо́дь во хра́ме святе́м Свое́м; Госпо́дь
на небеси́ престо́л Его́. <span style="font-size:8.0pt;
color:red" id="n14392">1:</span> Ви́дена бы́ша ше́ствия Твоя́, Бо́же,
<span style="font-size:8.0pt;color:red" id="n14393">2:</span> Ше́ствия Бо́га моего́
Царя́, И́же во святе́м. <span style="font-size:8.0pt;color:red" id="n14394">1:</span>
Свят храм Твой, ди́вен в пра́вде. <span style="font-size:8.0pt;
color:red" id="n14395">2:</span> До́му Твоему́ подоба́ет святы́ня Го́споди,
в долготу́ дний. <span style="font-size:8.0pt;color:red" id="n14396">1:</span> Помяну́
и́мя Твое́ во вся́ком ро́де и ро́де. <span style="font-size:8.0pt;color:red" id="n14397">2:</span> Я́ко бла́го пред преподо́бными
Твои́ми.</p>

<p class="MsoNormal" id="n14398"><span style="color:red" id="n14399">Сла́ва, и ны́не:</span> Аллилу́иа,<span style="color:red" id="n14400"> трижды.</span></p>

<h3 id="n14401">По полиелеи седален, глас 4.<br id="n14402">
Подобен: Удиви́ся Ио́сиф:</h3>

<p class="MsoNormal" id="n14403"><span style="color:red" id="n14404">М</span>ладе́нствуеши мене́
ра́ди, Ве́тхий де́ньми, / чище́нием приобща́ешися, Чисте́йший
Бо́же, / да плоть уве́риши мне, ю́же от Де́вы. / И сим Симео́н,
поуча́яся, позна́ Тя, Бо́га, я́вльшагося пло́тию, / и,
я́ко Жизнь, лобза́ше и, ра́дуяся, ста́рчески взыва́ше:
/ отпусти́ мене́, Тебе́ бо ви́дех, Живота́ вся́ческих.</p>

<p class="MsoNormal" id="n14405"><span style="color:red" id="n14406">Сла́ва, и ны́не, тойже.</span></p>

<h3 id="n14407">Степенна, 1-й антифон 4-го гласа:</h3>

<p class="MsoNormal" id="n14408"><span style="color:red" id="n14409">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n14410"><span style="color:red" id="n14411">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n14412"><span style="color:red" id="n14413">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n14414">Прокимен, глас 4:</h3>

<p class="MsoNormal" id="n14415"><span style="color:red" id="n14416">П</span>омяну́ и́мя Твое́
/ во вся́ком ро́де и ро́де. <span style="color:red" id="n14417">Стих:</span>
Отры́гну се́рдце мое сло́во бла́го, глаго́лю аз дела́
моя Царе́ви.</p>

<p class="MsoNormal" id="n14418"><span style="color:red" id="n14419">Другий прокимен:</span> Вся́кое
дыха́ние / да хва́лит Го́спода. <span style="color:red" id="n14420">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n14421">Евангелие Луки, зачало 8.</h3>

<p class="MsoNormal" id="n14422"><span style="color:red" id="n14423">В</span>о вре́мя о́но, бе челове́к
во Иерусали́ме, eму́же и́мя Симео́н. И челове́к сей пра́веден
и благочести́в, ча́я уте́хи Изра́илевы, и Дух бе Свят в нем.
И бе eму́ обеща́но Ду́хом Святы́м, не ви́дети сме́рти,
пре́жде да́же не ви́дит Христа́ Госпо́дня. И прии́де
ду́хом в це́рковь. И eгда́ введо́ста роди́тeля Oтроча́
Иису́са, сотвори́ти и́ма по обы́чаю зако́нному о Нем. И
той прие́м Eго́ на руку́ своéю, и благослови́ Бо́га,
и рече́: Ны́не отпуща́еши раба́ Твоего́, Влады́ко,
по глаго́лу Твоему́ с ми́ром. Я́ко ви́десте óчи мои́
спасе́ние Твое́, Éже eси́ угото́вал пред лице́м всех
люде́й. Свет во открове́ние язы́ком и сла́ву люде́й Твои́х
Изра́иля.</p>

<p class="MsoNormal" align="right" style="text-align:right" id="n14424"><span style="font-size:
8.0pt;color:red" id="n14425">Лк 2:25–32</span></p>

<h3 id="n14426">По 50-м псалме.</h3>

<p class="MsoNormal" id="n14427"><span style="color:red" id="n14428">Слава:</span> Моли́твами Богоро́дицы,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n14429"><span style="color:red" id="n14430">И ныне, тойже.</span></p>

<p class="MsoNormal" id="n14431"><span style="color:red" id="n14432">И посем, глас 6: </span>Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n14433">И стихира, глас 6:</h3>

<p class="MsoNormal" id="n14434"><span style="color:red" id="n14435">Д</span>а отве́рзется дверь Небе́сная
днесь: / Безнача́льное бо Сло́во О́тчее, / нача́ло прии́м
под ле́ты, / не отсту́пль Своего́ Божества́, / от Де́вы
я́ко Младе́нец четыредесятодне́вен / Ма́терию во́льне прино́сится
в це́рковь зако́нную, / и Сего́ на ру́ки прие́млет ста́рец,
/ отпусти́, зовы́й, раба́, Влады́ко, / и́бо о́чи мои́
ви́деста спасе́ние Твое́. / Прише́дый в мир спасти́ род
челове́чь, / Го́споди, сла́ва Тебе́.</p>

<h3 id="n14436">Канон, егоже краегранесие:<br id="n14437">
Христа́ ра́достне ста́рец объе́млет.<br id="n14438">
Творение господина Космы, глас 3.<br id="n14439">
Ирмос по дважды, тропари на 12:<br id="n14440">
Песнь 1.</h3>

<p class="MsoNormal" id="n14441"><span style="color:red" id="n14442">Ирмос:</span> Су́шу глубороди́тельную
зе́млю / со́лнце наше́ствова иногда́: / я́ко стена́
бо, огусте́ обапо́лы вода́ / лю́дем пешомореходя́щим и
Богоуго́дно пою́щим: / пои́м, Го́сподеви, сла́вно бо просла́вися.</p>

<p class="MsoNormal" id="n14443"><span style="color:red" id="n14444">Д</span>а ка́плют во́ду о́блацы,
/ Со́лнце бо, на о́блаце ле́гце носи́мо, наста́ло есть,
/ на нетле́нную руку́, Христо́с в це́ркви я́ко Младе́нец.
/ Те́мже, ве́рнии, возопии́м: / пои́м Го́сподеви, сла́вно
бо просла́вися.</p>

<p class="MsoNormal" id="n14445"><span style="color:red" id="n14446">К</span>репи́теся, ру́це Симео́ни,
ста́ростию осла́бленнии, / лы́ста же претружде́нна ста́рча
правобыстро́ движи́тася Христу́ на сре́тение, / лик со безпло́тными
соста́вльше, / пои́м Го́сподеви, сла́вно бо просла́вися.</p>

<p class="MsoNormal" id="n14447"><span style="color:red" id="n14448">Р</span>а́зумом просте́ртая
Небеса́, весе́литеся, и ра́дуйся, земле́, / из Пребоже́ственных
бо недр Хитре́ц проше́д Христо́с, / Ма́терию Де́вою Бо́гу
Отцу́ прино́сится Младе́нец, И́же пре́жде всех, / сла́вно
бо просла́вися.</p>

<p class="MsoNormal" id="n14449"><span style="color:red" id="n14450">Катавасия, ирмос тойже.</span></p>

<h3 id="n14451">Песнь 3.</h3>

<p class="MsoNormal" id="n14452"><span style="color:red" id="n14453">Ирмос:</span> Утвержде́ние на Тя
наде́ющихся, / утверди́, Го́споди, Це́рковь, / Ю́же стяжа́л
еси́ / честно́ю Твое́ю Кро́вию.</p>

<p class="MsoNormal" id="n14454"><span style="color:red" id="n14455">П</span>ерворожде́н из Отца́
пре́жде век, / Перворожде́н Младе́нец из Де́вы нетле́нныя,
/ Ада́му ру́ку простира́я, яви́ся.</p>

<p class="MsoNormal" id="n14456"><span style="color:red" id="n14457">М</span>ладоу́мна бы́вша пре́лестию
первозда́ннаго / па́ки исправля́яй Бог Сло́во, младе́нствовав,
яви́ся.</p>

<p class="MsoNormal" id="n14458"><span style="color:red" id="n14459">З</span>емли́ исча́дие, па́ки
поте́кшее в ню, / Божества́ сообра́зное естество́ Зижди́тель
/ я́ко непрело́жне, младе́нствовав, яви́.</p>

<h3 id="n14460">Седален, глас 4.<br id="n14461">
Подобен: Удиви́ся Ио́сиф:</h3>

<p class="MsoNormal" id="n14462"><span style="color:red" id="n14463">Н</span>а горе́ Сина́йстей
дре́вле ви́де Моисе́й за́дняя Бо́жия, / и то́нкий
Боже́ственный глас сподо́бися во мра́це же и ви́хре слы́шати.
/ Ны́не же Симео́н воплоще́ннаго Бо́га непрело́жне нас
ра́ди на ру́ки прия́т / и ра́достно тща́шеся ити́
от су́щих зде к животу́ ве́чному. / Те́мже вопия́ше: /
ны́не отпуща́еши раба́ Твоего́, Влады́ко.</p>

<p class="MsoNormal" id="n14464"><span style="color:red" id="n14465">Сла́ва, и ны́не, тойже.</span></p>

<h3 id="n14466">Песнь 4.</h3>

<p class="MsoNormal" id="n14467"><span style="color:red" id="n14468">Ирмос:</span> Покры́ла есть Небеса́
доброде́тель Твоя́, Христе́: / из киво́та бо проше́д святы́ни,
Твоея́ нетле́нныя Ма́тере, / в хра́ме сла́вы Твоея́
яви́лся еси́, / я́ко Младе́нец руконоси́м, / и испо́лнишася
вся Твоего́ хвале́ния.</p>

<p class="MsoNormal" id="n14469"><span style="color:red" id="n14470">Р</span>а́дуйся, Симео́не,
неизрече́нных таи́нниче, Богоро́дица вопия́ше, / о Не́мже
от Свята́го дре́вле извести́ся тебе́ Ду́ха, / младе́нствовавшаго
Сло́ва Христа́ на ру́ки приими́, зовы́й Ему́: / испо́лнишася
вся Твоего́ хвале́ния.</p>

<p class="MsoNormal" id="n14471"><span style="color:red" id="n14472">Н</span>а Него́же упова́л еси́,
Симео́не, во́зраст де́тищный, / ра́дуяся, подыми́ Христа́,
Изра́иля Боже́ственнаго утеше́ние, / зако́на Творца́ и
Влады́ку, исполня́ющаго зако́на чин, зовы́й Ему́: / испо́лнишася
вся Твоего́ хвале́ния.</p>

<p class="MsoNormal" id="n14473"><span style="color:red" id="n14474">В</span>и́дя Симео́н Сло́во
Безнача́льное, с пло́тию, я́ко на престо́ле Херуви́мстем,
Де́вою носи́мо, / вино́внаго е́же бы́ти вся́ческих,
я́ко Младе́нцу дивя́ся, вопия́ше Ему́: / испо́лнишася
вся Твоего́ хвале́ния.</p>

<h3 id="n14475">Песнь 5.</h3>

<p class="MsoNormal" id="n14476"><span style="color:red" id="n14477">Ирмос:</span> Я́ко ви́де Иса́ия
обра́зно на престо́ле превознесе́на Бо́га, / от А́нгел
сла́вы дориноси́ма, / о, окая́нный, – вопия́ше, – аз: / прови́дех
бо воплоща́ема Бо́га, / Све́та Невече́рня и ми́ром влады́чествующа.</p>

<p class="MsoNormal" id="n14478"><span style="color:red" id="n14479">Р</span>азуме́в Боже́ственный
ста́рец проявле́нную дре́вле проро́ку сла́ву, / рука́ми
Сло́во зря Ма́терними держи́мо, / о, ра́дуйся, – вопия́ше,
– Чи́стая! / Я́ко престо́л, бо держи́ши Бо́га, / Све́та
Невече́рняго и ми́ром влады́чествующа.</p>

<p class="MsoNormal" id="n14480"><span style="color:red" id="n14481">П</span>окло́нься ста́рец,
/ и стопа́м Боже́ственне прикосну́вся неискусобра́чныя и Богома́тере,
/ Огнь, – рече́, – но́сиши, Чи́стая: / Младе́нца бою́ся
объя́ти Бо́га, / Све́та Невече́рняго и ми́ром влады́чествующа.</p>

<p class="MsoNormal" id="n14482"><span style="color:red" id="n14483">О</span>чища́ется Иса́ия, от
Серафи́ма угль прие́м, / ста́рец вопия́ше Богома́тери,
/ Ты, я́коже клеща́ми, рука́ми просвеща́еши мя, пода́вши,
Его́же но́сиши, / Све́та Невече́рняго и ми́ром влады́чествующа.</p>

<h3 id="n14484">Песнь 6.</h3>

<p class="MsoNormal" id="n14485"><span style="color:red" id="n14486">Ирмос:</span> Возопи́ к Тебе́,
ви́дев ста́рец очи́ма спасе́ние, / е́же лю́дем прии́де
от Бо́га: / Христе́, Ты Бог мой.</p>

<p class="MsoNormal" id="n14487"><span style="color:red" id="n14488">С</span>ио́ну Ты ка́мень возложи́лся
еси́, / непокори́вым претыка́ние и собла́зна ка́мень, /
неруши́мое ве́рных спасе́ние.</p>

<p class="MsoNormal" id="n14489"><span style="color:red" id="n14490">И</span>зве́стне нося́ начерта́ние
/ И́же пре́жде век Тя израсти́вшаго, / земны́х за милосе́рдие
ны́не не́мощию обложи́ся.</p>

<p class="MsoNormal" id="n14491"><span style="color:red" id="n14492">С</span>ы́ну Вы́шняго, / Сы́ну
Де́вы, / Бо́гу, Отроча́ти бы́вшему, / покло́ньшася Тебе́
ны́не отпусти́ с ми́ром.</p>

<h3 id="n14493">Кондак, глас 1:</h3>

<p class="MsoNormal" id="n14494"><span style="color:red" id="n14495">У</span>тро́бу Деви́чу освяти́вый
Рождество́м Твои́м / и ру́це Симео́не благослови́вый, /
я́коже подоба́ше, предвари́в, / и ны́не спасл еси́ нас,
Христе́ Бо́же, / но умири́ во бране́х жи́тельство / и укрепи́
лю́ди, и́хже возлюби́л еси́, Еди́не Человеколю́бче.</p>

<p class="MsoNormal" id="n14496"><span style="color:red" id="n14497">Икос:</span> К Богоро́дице притеце́м,
хотя́щии Сы́на Ея́ ви́дети, к Симео́ну носи́ма, /
Его́же с Небесе́ Безпло́тнии ви́дяще, дивля́хуся, глаго́люще:
/ чу́дная зрим ны́не и пресла́вная, непостижи́мая, несказа́нная!
/ И́же бо Ада́ма созда́вый но́сится я́ко Младе́нец,
/ Невмести́мый вмеща́ется на рука́х ста́рчих, / И́же в
не́дрех неопи́санных Сый Отца́ Своего́ / во́лею опису́ется
пло́тию, а не Божество́м, / Еди́н Человеколю́бец.</p>

<h3 id="n14498">Песнь 7.</h3>

<p class="MsoNormal" id="n14499"><span style="color:red" id="n14500">Ирмос:</span> Тебе́ во огни́
ороси́вшаго / о́троки Богосло́вившия, / и в Де́ву нетле́нну
все́льшагося / Бо́га Сло́ва пои́м, / благоче́стно пою́ще:
/ благослове́н Бог оте́ц на́ших.</p>

<p class="MsoNormal" id="n14501"><span style="color:red" id="n14502">А</span>да́му извести́ти хотя́й
иду́, во а́де живу́щу, / и Е́ве принести́ благове́стие,
Симео́н вопия́ше, со проро́ки лику́я: / благослове́н Бог
оте́ц на́ших.</p>

<p class="MsoNormal" id="n14503"><span style="color:red" id="n14504">Р</span>о́да зе́мна избавля́яй
Бог да́же до а́да прии́дет, / пле́нным же пода́ст всем
оставле́ние и прозре́ние слепы́м, я́ко и немы́м вопи́ти:
/ благослове́н Бог оте́ц на́ших.</p>

<p class="MsoNormal" id="n14505"><span style="color:red" id="n14506">И</span> Твое́ се́рдце нетле́нная
ору́жие про́йдет, Симео́н Богоро́дице провозгласи́, / на
Кресте́ зря́щи Твоего́ Сы́на, / Ему́же вопие́м: /
благослове́н Бог оте́ц на́ших.</p>

<h3 id="n14507">Песнь 8.</h3>

<p class="MsoNormal" id="n14508"><span style="color:red" id="n14509">Ирмос:</span> Нестерпи́мому огню́
соедини́вшеся, / Богоче́стия предстоя́ще, ю́ноши, / пла́менем
же неврежде́ни, / Боже́ственную песнь поя́ху: / благослови́те,
вся дела́ Госпо́дня, Го́спода / и превозноси́те во вся ве́ки.</p>

<p class="MsoNormal" id="n14510"><span style="color:red" id="n14511">Л</span>ю́дие Изра́илевы, Твою́
сла́ву Емману́ила зря́ще Отроча́ из Де́вы, / пред лице́м
Боже́ственнаго ковче́га ны́не лику́йте: / благослови́те,
вся дела́ Госпо́дня, Го́спода / и превозноси́те во вся ве́ки.</p>

<p class="MsoNormal" id="n14512"><span style="color:red" id="n14513">С</span>е, Симео́н вопия́ше,
пререка́емое зна́мение Сей бу́дет, / Бог Сый и Отроча́, / Сему́,
ве́рнии, возопии́м: / благослови́те, вся дела́ Госпо́дня,
Го́спода / и превозноси́те во вся ве́ки.</p>

<p class="MsoNormal" id="n14514">&nbsp;</p>

<p class="MsoNormal" id="n14515"><span style="color:red" id="n14516">Ведомо да будет, яко два сущия припевы
в начале припеваем ко ирмосу. Таже к коемуждо тропарю припеваем по 4 припевы. И
по совершении 14 припевов с тропари к катавасии поем оба лика вкупе припев 1-й:
</span>Богоро́дице Де́во, / упова́ние христиа́ном:</p>

<h3 id="n14517">Песнь 9.</h3>

<p class="MsoNormal" id="n14518"><b id="n14519"><span style="color:red" id="n14520">Б</span>огоро́дице
Де́во, </b><b id="n14521">/ упова́ние христиа́ном, </b><b id="n14522">/ покры́й,
соблюди́ и спаси́ на Тя уповаю́щих.</b></p>

<p class="MsoNormal" id="n14523"><b id="n14524"><span style="color:red" id="n14525">Б</span>огоро́дице
Де́во, </b><b id="n14526">/ ми́ру блага́я помо́щнице, </b><b id="n14527">/ покры́й
и соблюди́ от вся́кия ну́жды и печа́ли.</b></p>

<p class="MsoNormal" id="n14528"><span style="color:red" id="n14529">Ирмос:</span> В зако́не се́ни
и писа́ний / о́браз ви́дим, ве́рнии, / всяк му́жеский пол,
ложесна́ разверза́я, свят Бо́гу. / Тем Перворожде́нное Сло́во,
Отца́ Безнача́льна, / Сы́на, Первородя́щася Ма́терию неискусому́жно,
/ велича́ем.</p>

<p class="MsoNormal" id="n14530"><b id="n14531"><span style="color:red" id="n14532">Б</span>огоно́се
Симео́не, </b><b id="n14533">/ прииди́, подыми́ Христа́, </b><b id="n14534">/ Его́же
роди́ Де́ва Чи́стая Мари́я.</b></p>

<p class="MsoNormal" id="n14535"><b id="n14536"><span style="color:red" id="n14537">О</span>бъе́млет
рука́ми ста́рец Симео́н </b><b id="n14538">/ Соде́теля зако́на </b><b id="n14539">/
и Влады́ку вся́ческих.</b></p>

<p class="MsoNormal" id="n14540"><b id="n14541"><span style="color:red" id="n14542">Н</span>е ста́рец Мене́
держи́т, </b><b id="n14543">/ но Аз держу́ его́: </b><b id="n14544">/ той бо от
Мене́ отпуще́ния про́сит.</b></p>

<p class="MsoNormal" id="n14545"><b id="n14546"><span style="color:red" id="n14547">К</span>леще́
та́инственная, </b><b id="n14548">/ ка́ко угль но́сиши? </b><b id="n14549">/ Ка́ко
пита́еши Пита́ющаго вся?</b></p>

<p class="MsoNormal" id="n14550"><span style="color:red" id="n14551">И́</span>же дре́вним новорожде́нных
го́рличищ супру́г дво́ица же бя́ше птенце́в, / в ни́хже
ме́сто Боже́ственный ста́рец и целому́дренная А́нна проро́чица
/ от Де́вы рожде́нному и Сы́ну Единоро́дному О́тчу, / в
це́рковь приноси́му, слу́жат, велича́юще.</p>

<p class="MsoNormal" id="n14552"><b id="n14553"><span style="color:red" id="n14554">О</span> дщи Фану́илева! </b><b id="n14555">/
Прии́ди, ста́ни с на́ми </b><b id="n14556">/ и благодари́ Христа́
Спа́са, Сы́на Бо́жия.</b></p>

<p class="MsoNormal" id="n14557"><b id="n14558"><span style="color:red" id="n14559">А́</span>нна
целому́дренная </b><b id="n14560">/ провеща́ет стра́шная, </b><b id="n14561">/ испове́дающи
Христа́, Творца́ не́бу и земли́.</b></p>

<p class="MsoNormal" id="n14562"><b id="n14563"><span style="color:red" id="n14564">Н</span>епостижи́мо есть
соде́янное о Тебе́ </b><b id="n14565">/ А́нгелом и челове́ком, </b><b id="n14566">/
Ма́ти Де́во Чи́стая.</b></p>

<p class="MsoNormal" id="n14567"><b id="n14568"><span style="color:red" id="n14569">Ч</span>и́стая
Голуби́ца, </b><b id="n14570">/ нескве́рная А́гница, </b><b id="n14571">/ А́гнца и
Па́стыря прино́сит в це́рковь.</b></p>

<p class="MsoNormal" id="n14572"><span style="color:red" id="n14573">В</span>озда́л еси́ мне, вопия́ше
Симео́н, / спасе́ния Твоего́, Христе́, ра́дование, / восприими́
Твоего́ служи́теля, се́нию претружде́ннаго, / но́выя благода́ти
Священнопропове́дника та́йнаго во хвале́нии велича́юща.</p>

<p class="MsoNormal" id="n14574"><b id="n14575"><span style="color:red" id="n14576">О</span> Христе́, всех
Царю́! </b><b id="n14577">/ Побе́ды на враги́ </b><b id="n14578">/ ве́рным
люде́м Твои́м да́руй.</b></p>

<p class="MsoNormal" id="n14579"><b id="n14580"><span style="color:red" id="n14581">О</span> Христе́, всех
Царю́! </b><b id="n14582">/ Пода́ждь ми сле́зы теплы́, </b><b id="n14583">/ да
пла́чу мою ду́шу, ю́же зле погуби́х.</b></p>

<p class="MsoNormal" id="n14584"><span style="color:red" id="n14585">Вместо, Славы: </span><b id="n14586">Трисия́тельное
/ и Триипоста́сное Божество́ / благоче́стно да похва́лим.</b></p>

<p class="MsoNormal" id="n14587"><span style="color:red" id="n14588">Вместо, И ныне: </span><b id="n14589">О
Деви́це Мари́е! / Просвети́ мою́ ду́шу, /
помраче́нную лю́те жите́йскими сластьми́.</b></p>

<p class="MsoNormal" id="n14590"><span style="color:red" id="n14591">С</span>вященноле́пно испове́дашеся
А́нна, прорица́ющи, / целому́дренная, и преподо́бная, и ста́рица,
Влады́це в це́ркви я́вственно, / Богоро́дицу же, пропове́дающи
всем су́щим, велича́ше.</p>

<p class="MsoNormal" id="n14592"><span style="color:red" id="n14593">Припев:</span> <b id="n14594">Богоро́дице
Де́во, </b><b id="n14595">/ упова́ние христиа́ном, </b><b id="n14596">/ покры́й,
соблюди́ и спаси́ на Тя уповаю́щих.</b></p>

<p class="MsoNormal" id="n14597"><span style="color:red" id="n14598">Катавасия:</span> В зако́не се́ни
и писа́ний / о́браз ви́дим, ве́рнии, / всяк му́жеский пол,
ложесна́ разверза́я, свят Бо́гу. / Тем Перворожде́нное Сло́во,
Отца́ Безнача́льна, / Сы́на, Первородя́щася Ма́терию неискусому́жно,
/ велича́ем.</p>

<h3 id="n14599">Светилен самоподобен:</h3>

<p class="MsoNormal" id="n14600"><span style="color:red" id="n14601">Д</span>у́хом во святи́лищи
предста́в, / ста́рец на ру́ки восприя́т зако́на Влады́ку,
вопия́: / ны́не соу́з мя плотски́х разреши́, я́коже
рекл еси́, с ми́ром: / ви́дех бо очи́ма открове́ние язы́ков
и Изра́илю спасе́ние. <span style="color:red" id="n14602">(3)</span></p>

<h3 id="n14603">На хвалитех стихиры на 4, глас 4.<br id="n14604">
Подобен: Дал еси́ зна́мение:</h3>

<p class="MsoNormal" id="n14605"><span style="color:red" id="n14606">З</span>ако́н, и́же в писа́нии,
/ исполня́я, Человеколю́бец / в це́рковь ны́не прино́сится,
/ и Сего́ прие́млет ста́рыми рука́ми Симео́н ста́рец,
/ ны́не отпуща́еши мя, вопия́, / ко о́ному блаже́нству:
/ ви́дех бо Тя днесь, пло́тию ме́ртвенною обложе́ннаго, / живото́м
госпо́дствующа / и сме́ртию влады́чествующа. <span style="color:red" id="n14607">(2)</span></p>

<p class="MsoNormal" id="n14608"><span style="color:red" id="n14609">С</span>вет во открове́ние язы́ков
/ яви́лся еси́, Го́споди, / на о́блаце седя́ ле́гце,
/ Со́лнце Пра́вды, / зако́на сено́вное исполня́я / и нача́ло
изъявля́я но́выя благода́ти. / Тем, Тя ви́дев, Симео́н
взыва́ше: / из истле́ния мя разреши́, / я́ко ви́дех Тя
днесь.</p>

<p class="MsoNormal" id="n14610"><span style="color:red" id="n14611">Н</span>едр Роди́теля не отлу́чься
Божество́м, / вопло́щься, я́коже изво́лил еси́, / объя́тиями
держи́м Присноде́вы, / на ру́ки пода́лся еси́ Богоприи́мца
Симео́на, / руко́ю Твое́ю держа́й вся́ческая; / те́мже
ны́не отпуща́еши мя, / ра́достно взыва́ше, / в ми́ре раба́
Твоего́, / я́ко ви́дех Тя, Влады́ко.</p>

<h4 id="n14612">Слава, и ныне, глас 6. Германово:</h4>

<p class="MsoNormal" id="n14613"><span style="color:red" id="n14614">Н</span>а рука́х ста́рческих
во дне́шний день, / я́ко на колесни́це Херуви́мстей, / восклони́тися
благоизво́ливый, Христе́ Бо́же, / и нас, пою́щих Тя, / страсте́й
мучи́тельства призыва́емый изба́ви / и спаси́, я́ко Человеколю́бец.</p>

<p class="MsoNormal" id="n14615"><span style="color:red" id="n14616">Славословие великое. По Трисвятом тропарь
праздника и ектении.</span></p>

<h3 id="n14617">Отпуст.</h3>

<p class="MsoNormal" id="n14618"><span style="color:red" id="n14619">И́</span>же во объя́тиях пра́ведного
Симео́на носи́тися изво́ливый на́шего ра́ди спасе́ния,
Христо́с, и́стинный Бог наш, моли́твами пречи́стыя Своея́
Ма́тере, святы́х сла́вных и всехва́льных Апо́стол, и всех
святы́х, поми́лует и спасе́т нас, я́ко Благ и Человеколю́бец.</p>

<p class="MsoNormal" id="n14620">&nbsp;</p>

<p class="MsoNormal" id="n14621"><span style="color:red" id="n14622">И час 1-й. На 1-м часе тропарь праздника.
По </span>О́тче наш,<span style="color:red" id="n14623"> кондак праздника, и прочее, и
совершенный отпуст. О часе же втором дне исходим с литиею вне обители, поюще стихиры
праздника и канон, по обычаю. И, возвращшеся, поем часы и Литургию.</span></p>

<h2 id="n14624"><a name="_НА_ЛИТУРГИИ_29" id="n14625"></a>НА ЛИТУРГИИ</h2>

<p class="MsoNormal" id="n14626"><span style="color:red" id="n14627">Блажeнны от канона праздника, песни 3-я
на 4, и 6-я на 4. Аще изволит предстоятель, антифоны праздника.</span></p>

<h3 id="n14628">Антифон 1-й, псалом 44, глас <span lang="EN-US" id="n14629">2</span>.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14630"><span style="color:red" id="n14631">Стих 1:</span> Отры́гну се́рдце
мое́ / сло́во бла́го.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14632"><b id="n14633"><span style="color:red" id="n14634">М</span></b><b id="n14635">оли́</b><b id="n14636">твами
</b><b id="n14637">Богоро́</b><b id="n14638">дицы, </b><b id="n14639">Спа́</b><b id="n14640">се, / </b><b id="n14641">спаси́
</b><b id="n14642">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n14643"><span style="color:red" id="n14644">Стих 2:</span> Язы́к мой / трость кни́жника скоропи́сца.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14645"><b id="n14646"><span style="color:red" id="n14647">М</span></b><b id="n14648">оли́</b><b id="n14649">твами
</b><b id="n14650">Богоро́</b><b id="n14651">дицы, </b><b id="n14652">Спа́</b><b id="n14653">се, / </b><b id="n14654">спаси́
</b><b id="n14655">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n14656"><span style="color:red" id="n14657">Стих 3:</span> Излия́ся благода́ть / во устна́х
Твои́х.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14658"><b id="n14659"><span style="color:red" id="n14660">М</span></b><b id="n14661">оли́</b><b id="n14662">твами
</b><b id="n14663">Богоро́</b><b id="n14664">дицы, </b><b id="n14665">Спа́</b><b id="n14666">се, / </b><b id="n14667">спаси́
</b><b id="n14668">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n14669"><span style="color:red" id="n14670">Стих 4:</span> Сего́ ра́ди / благослови́ Тя Бог
во век.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14671"><b id="n14672"><span style="color:red" id="n14673">М</span></b><b id="n14674">оли́</b><b id="n14675">твами
</b><b id="n14676">Богоро́</b><b id="n14677">дицы, </b><b id="n14678">Спа́</b><b id="n14679">се, / </b><b id="n14680">спаси́
</b><b id="n14681">нас.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14682"><span style="color:red" id="n14683">Сла́ва, и ны́не:</span> Моли́твами
Богоро́дицы, Спа́се, / спаси́ нас.</p>

<h3 id="n14684">Антифон 2-й, псалом 44, глас <span lang="EN-US" id="n14685">2</span>.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14686"><span style="color:red" id="n14687">Стих 1:</span> Препоя́ши мечь Твой
/ по бедре́ Твое́й, Сильне.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14688"><b id="n14689"><span style="color:red" id="n14690">С</span></b><b id="n14691">паси́ </b><b id="n14692">ны,
</b><b id="n14693">Сы́</b><b id="n14694">не </b><b id="n14695">Бо́</b><b id="n14696">жий, / </b><b id="n14697">во объя́тиях пра́ведного
Симео́на носи́выйся</b><b id="n14698">, / пою́</b><b id="n14699">щия </b><b id="n14700">Ти: аллилу́</b><b id="n14701">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n14702"><span style="color:red" id="n14703">Стих 2:</span> И наляцы́, и успева́й, / и ца́рствуй.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14704"><b id="n14705"><span style="color:red" id="n14706">С</span></b><b id="n14707">паси́ </b><b id="n14708">ны,
</b><b id="n14709">Сы́</b><b id="n14710">не </b><b id="n14711">Бо́</b><b id="n14712">жий, / </b><b id="n14713">во объя́тиях пра́ведного
Симео́на носи́выйся</b><b id="n14714">, / пою́</b><b id="n14715">щия </b><b id="n14716">Ти: аллилу́</b><b id="n14717">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n14718"><span style="color:red" id="n14719">Стих 3:</span> Стре́лы Твоя́ изощрены́, Си́льне,
/ лю́дие под Тобо́ю паду́т.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14720"><b id="n14721"><span style="color:red" id="n14722">С</span></b><b id="n14723">паси́ </b><b id="n14724">ны,
</b><b id="n14725">Сы́</b><b id="n14726">не </b><b id="n14727">Бо́</b><b id="n14728">жий, / </b><b id="n14729">во объя́тиях пра́ведного
Симео́на носи́выйся</b><b id="n14730">, / пою́</b><b id="n14731">щия </b><b id="n14732">Ти: аллилу́</b><b id="n14733">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n14734"><span style="color:red" id="n14735">Стих 4:</span><span style="color:red" id="n14736"> </span>Жезл пра́вости
/ жезл Ца́рствия Твоего́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14737"><b id="n14738"><span style="color:red" id="n14739">С</span></b><b id="n14740">паси́ </b><b id="n14741">ны,
</b><b id="n14742">Сы́</b><b id="n14743">не </b><b id="n14744">Бо́</b><b id="n14745">жий, / </b><b id="n14746">во объя́тиях пра́ведного
Симео́на носи́выйся</b><b id="n14747">, / пою́</b><b id="n14748">щия </b><b id="n14749">Ти: аллилу́</b><b id="n14750">иа.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14751"><span style="color:red" id="n14752">Сла́ва, и ны́не:</span> Единоро́дный
Сы́не:</p>

<h3 id="n14753">Антифон 3-й, псалом 44, глас 1.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n14754"><span style="color:red" id="n14755">Стих 1:</span> Слы́ши, дщи, и виждь,
/ и приклони́ у́хо твое́.</p>

<h4 id="n14756">Таже тропарь праздника, глас 1:</h4>

<p class="MsoNormal" id="n14757"><span style="color:red" id="n14758">Р</span>а́дуйся, Благода́тная
Богоро́дице Де́во, / из Тебе́ бо возсия́ Со́лнце Пра́вды
– Христо́с, Бог наш, / просвеща́яй су́щия во тьме. / Весели́ся
и ты, ста́рче пра́ведный, / прие́мый во объя́тия Свободи́теля
душ на́ших, / да́рующаго нам воскресе́ние.</p>

<p class="MsoNormal" style="text-autospace:ideograph-numeric" id="n14759"><span style="color:red" id="n14760">Стих 2:</span> Лицу́ твоему́ помо́лятся / бога́тии
лю́дстии.</p>

<p class="MsoNormal" style="text-autospace:ideograph-numeric" id="n14761"><span style="color:red" id="n14762">Тропарь:</span> <b id="n14763">Ра́дуйся, Благода́тная Богоро́дице
Де́во</b><b id="n14764">:</b></p>

<p class="MsoNormal" style="text-autospace:ideograph-numeric" id="n14765"><span style="color:red" id="n14766">Стих 3:</span><span style="color:red" id="n14767"> </span>Помяну́ и́мя
твое́ / во вся́ком ро́де и ро́де.</p>

<p class="MsoNormal" style="text-autospace:ideograph-numeric" id="n14768"><span style="color:red" id="n14769">Тропарь:</span> <b id="n14770">Ра́дуйся, Благода́тная Богоро́дице
Де́во</b><b id="n14771">:</b></p>

<h3 id="n14772">Вход:</h3>

<p class="MsoNormal" id="n14773"><span style="color:red" id="n14774">С</span>каза́ Госпо́дь спасе́ние
Свое́, / пред язы́ки откры́ пра́вду Свою́.</p>

<h4 id="n14775">Тропарь, глас 1:</h4>

<p class="MsoNormal" id="n14776"><span style="color:red" id="n14777">Р</span>а́дуйся, Благода́тная
Богоро́дице Де́во, / из Тебе́ бо возсия́ Со́лнце Пра́вды
– Христо́с, Бог наш, / просвеща́яй су́щия во тьме. / Весели́ся
и ты, ста́рче пра́ведный, / прие́мый во объя́тия Свободи́теля
душ на́ших, / да́рующаго нам воскресе́ние.</p>

<h4 id="n14778">Сла́ва, и ны́не, кондак, глас тойже:</h4>

<p class="MsoNormal" id="n14779"><span style="color:red" id="n14780">У</span>тро́бу Деви́чу освяти́вый
Рождество́м Твои́м / и ру́це Симео́не благослови́вый, /
я́коже подоба́ше, предвари́в, / и ны́не спасл еси́ нас,
Христе́ Бо́же, / но умири́ во бране́х жи́тельство / и укрепи́
лю́ди, и́хже возлюби́л еси́, Еди́не Человеколю́бче.</p>

<h3 id="n14781">Прокимен, глас 3, песнь Богородицы:</h3>

<p class="MsoNormal" id="n14782"><span style="color:red" id="n14783">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.
<span style="color:red" id="n14784">Стих:</span> Я́ко призре́ на смире́ние Рабы́
Своея́, се бо, отны́не ублажа́т Мя вси ро́ди.</p>

<h3 id="n14785">Апостол ко Eвреeм, зачало 316.</h3>

<p class="MsoNormal" id="n14786"><span style="color:red" id="n14787">Б</span>ра́тие, без вся́каго
прекосло́вия ме́ншее от бо́льшаго благословля́ется. И зде у́бо
десяти́ны челове́цы умира́ющии прие́млют, та́мо же свиде́тельствуемый,
я́ко жив eсть. И да си́це реку́, Авраа́мом и Леви́й прие́мляй
десяти́ны, десяти́ны дал eсть. Eще́ бо в чре́слех óтчиих
бя́ше, eгда́ сре́те eго́ Мелхиседе́к. А́ще у́бо
соверше́нство леви́тским свяще́нством бы́ло, лю́дие бо
на нем взаконе́ни бы́ша: ка́я eще́ потре́ба по чи́ну
Мелхиседе́кову ино́му воста́ти свяще́ннику, а не по чи́ну
Ааро́нову глаго́латися? Прелага́ему у́бо свяще́нству, по
ну́жди и зако́ну премене́ние быва́ет. О не́мже бо глаго́лются
сия́: коле́ну ино́му причасти́ся, от него́же никто́же
приступи́ ко oлтарю́. Я́ве бо, я́ко от коле́на Иу́дова
возсия́ Госпо́дь наш, о не́мже коле́не Моисе́й о свяще́нстве
ничесо́же глаго́ла. И ли́шше eще́ я́ве eсть, я́ко
по подо́бию Мелхиседе́кову воста́нет Свяще́нник ин, И́же
не по зако́ну за́поведи плотски́я бысть, но по си́ле живота́
неразруша́емаго. Свиде́тельствует бо, я́ко Ты eси́ свяще́нник
во век по чи́ну Мелхиседе́кову.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="font-size:8.0pt;color:red" id="n14788">Евр 7:7–17</span></p>

<h3 id="n14789">Аллилуиа, глас 8.</h3>

<p class="MsoNormal" id="n14790"><span style="color:red" id="n14791">Стих:</span> Ны́не отпуща́еши
раба́ Твоего́, Влады́ко, по глаго́лу Твоему́, с ми́ром.
<span style="color:red" id="n14792">Стих:</span> Свет во открове́ние язы́ков и сла́ву
люде́й Твои́х Изра́иля.</p>

<h3 id="n14793">Евангелие Луки, зачало 7.</h3>

<p class="MsoNormal" id="n14794"><span style="color:red" id="n14795">В</span>о вре́мя о́но, вознесо́ста
роди́теля Отроча́ Иису́са во Иерусали́м, поста́вити Eго́
пред Го́сподем. Я́коже eсть пи́сано в зако́не Госпо́дни:
я́ко всяк младе́нец му́жеска по́лу, разверза́я ложесна́,
свя́то Го́сподеви нарече́тся. И éже да́ти же́ртву,
по рече́нному в зако́не Госпо́дни: два го́рличища или́
два птeнца́ голуби́на. И се бе челове́к во Иерусали́ме, eму́же
и́мя Симео́н. И челове́к сей пра́веден и благочести́в,
ча́я уте́хи Изра́илевы, и Дух бе Свят в нем. И бе eму́ обеща́но
Ду́хом Святы́м, не ви́дети сме́рти, пре́жде да́же
не ви́дит Христа́ Госпо́дня. И прии́де ду́хом в це́рковь.
И eгда́ введо́ста роди́тeля Oтроча́ Иису́са, сотвори́ти
и́ма по обы́чаю зако́нному о Нем. И той прие́м Eго́ на
руку́ своéю, и благослови́ Бо́га, и рече́: Ны́не
отпуща́еши раба́ Твоего́, Влады́ко, по глаго́лу Твоему́
с ми́ром. Я́ко ви́десте óчи мои́ спасе́ние Твое́,
Éже eси́ угото́вал пред лице́м всех люде́й. Свет во открове́ние
язы́ком и сла́ву люде́й Твои́х Изра́иля. И бе Ио́сиф
и Ма́ти Eго́ чудя́щася о глаго́лемых о Нем. И благослови́
я́ Симео́н, и рече́ к Мари́и, Ма́тери Eго́: се лежи́т
Сей на паде́ние и на воста́ние мно́гим во Изра́или́, и
в зна́мение пререка́емо. И Тебе́ же Само́й ду́шу про́йдет
ору́жие, я́ко у́бо да откры́ются от мног серде́ц помышлéния.
И бе А́нна проро́чица, дщи́ Фану́илева, от коле́на Аси́рова.
Сия́ заматоре́вши во днех мно́зех, жи́вши с му́жем седмь
лет от де́вства своего́. И та вдова́ я́ко лет óсмьдесят
и четы́ре, я́же не отхожда́ше от це́ркве, посто́м и моли́твами
служа́щи день и нощь. И та в той час приста́вши, испове́дашеся Го́сподеви,
и глаго́лаше о Нем всем ча́ющим избавле́ния во Иерусали́ме.
И я́ко сконча́шася вся по зако́ну Госпо́дню, возврати́шася
в Галиле́ю, во град свой Назаре́т. Oтроча́ же растя́ше и крепля́шеся
ду́хом, исполня́яся прему́дрости: и благода́ть Бо́жия бе
на Нем. <span style="font-size:8.0pt;color:red" id="n14796">Лк 2:22–40</span></p>

<h3 id="n14797">Вместо Достойно:</h3>

<p class="MsoNormal" id="n14798"><span style="color:red" id="n14799">Б</span>огоро́дице Де́во, /
упова́ние христиа́ном, / покры́й, соблюди́ и спаси́ на
Тя уповаю́щих.</p>

<p class="MsoNormal" id="n14800"><span style="color:red" id="n14801">Ирмос, глас 3:</span> В зако́не
се́ни и писа́ний / о́браз ви́дим, ве́рнии, / всяк му́жеский
пол, ложесна́ разверза́я, свят Бо́гу. / Тем Перворожде́нное
Сло́во, Отца́ Безнача́льна, / Сы́на, Первородя́щася Ма́терию
неискусому́жно, / велича́ем. <span style="color:red" id="n14802">И до отдания.</span></p>

<h3 id="n14803">Причастен:</h3>

<p class="MsoNormal" id="n14804"><span style="color:red" id="n14805">Ч</span>а́шу спасе́ния прииму́
/ и и́мя Госпо́дне призову́. / <span style="color:red" id="n14806">А</span>ллилу́иа,
<span style="color:red" id="n14807">трижды.</span></p>

<p class="MsoNormal" id="n14808">&nbsp;</p>

<p class="MsoNormal" id="n14809">&nbsp;</p>

<p class="MsoNormal" id="n14810"><a href="#_ОГЛАВЛЕНИЕ" id="n14811"><span style="color:red" id="n14812">В оглавление.</span></a></p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n14813"><br clear="all" style="page-break-before:always" id="n14814">
</span>

<div class="WordSection36" id="n14815">

<p class="MsoNormal" align="right" style="text-align:right" id="n14816"><a name="_Ref313970104" id="n14817"><span style="color:red" id="n14818">Месяца февраля в 24-й день</span></a></p>

<h1 id="n14819"><a name="_ПЕРВОЕ_И_ВТОРОЕ" id="n14820"></a>ПЕРВОЕ И ВТОРОЕ ОБРЕТЕНИЕ<br id="n14821">
ЧЕСТНЫЯ ГЛАВЫ ПРЕДТЕЧЕВЫ</h1>

<h2 id="n14822"><a name="_НА_ВЕЛИЦЕЙ_ВЕЧЕРНИ_24" id="n14823"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n14824"><span style="color:red" id="n14825">Аще не есть пост: Вечер поем</span>
Блаже́н муж: <span style="color:red" id="n14826">1-й антифон. На</span> Го́споди,
воззва́х: <span style="color:red" id="n14827">стихиры на 6. Аще же пост, стихологисуем
обычную кафизму, и поется служба Предтечи с Триодию.</span></p>

<h3 id="n14828">Глас 5. Подобен: Радуйся:</h3>

<p class="MsoNormal" id="n14829"><span style="color:red" id="n14830">Р</span>а́дуйся,
свяще́нная главо́, и светоно́сная, / и А́нгелом гове́йная,
/ я́же мече́м отсе́чена дре́вле, / и о́стрыми обличе́ньми
нечистоты́ студ посе́кшая, / исто́чник чуде́с, ве́рныя
напая́юща, / и я́же Спа́сово спаси́тельное прише́ствие
возвести́вшая, / и наи́тие Ду́ха дре́вле уви́девшая, /
к Сему́ все́льшаяся, / ве́тхой же и но́вой хода́тайствовавшая
благода́ти. / Христа́ умоли́ душа́м на́шим дарова́ти
ве́лию ми́лость. <span style="color:red" id="n14831">(2)</span></p>

<p class="MsoNormal" id="n14832"><span style="color:red" id="n14833">В</span> сосу́де скуде́льне
сокрове́нная иногда́ / Предте́чева глава́ яви́ся, / от
земны́х недр изда́вшаяся я́вственне / и чуде́с струи́
источа́ющая, / и́бо в вода́х главу́ омы́, / превы́спренняя
ны́не покрыва́ющего вода́ми / и одождя́ющаго челове́ком
Боже́ственное оставле́ние. / Сию́ у́бо ублажи́м,
и́стинно пресла́вну, / и в сея́ обре́тении ра́достно
пра́зднуем, / Христа́ моля́ще дарова́ти душа́м
на́шим ве́лию ми́лость. <span style="color:red" id="n14834">(2)</span></p>

<p class="MsoNormal" id="n14835"><span style="color:red" id="n14836">Г</span>лава́, я́же А́гнца
Бо́жия пропове́давшая, / пло́тию я́вльшагося, / и всем
покая́ния спасе́нныя пути́ Боже́ственными за́поведьми
извести́вшая, / я́же пре́жде И́родово законопреступле́ние
обличи́вшая / и сего́ ра́ди отсе́чена от телесе́, / и
на вре́мя подъе́мшая сокрове́ние, / я́коже светоявле́нное
нам возсия́ со́лнце, / пока́йтеся – вопию́щая – и ко
Христу́ ны́не предложи́теся во умиле́нии душе́внем, /
подаю́щему ми́ру ве́лию ми́лость. <span style="color:red" id="n14837">(2)</span></p>

<p class="MsoNormal" id="n14838"><span style="color:red" id="n14839">Слава, глас 6:</span>
Сокро́вище Боже́ственных даро́в, / Богохрани́мая
глава́ твоя́, Предте́че, / от земны́х недр возсия́, /
ю́же мы, ве́рно прие́млюще / и покланя́ющеся, сла́вне,
/ обогаща́емся от тебе́, Христо́в Крести́телю, /
чудесы́ пресла́вными и согреше́ний проще́нием.</p>

<p class="MsoNormal" id="n14840"><span style="color:red" id="n14841">И ныне, Богородичен, глас тойже:</span>
Кто Тебе́ не ублажи́т, Пресвята́я Де́во; / кто ли не
воспое́т Твоего́ Пречи́стаго Рождества́; / безле́тно
бо от Отца́ возсия́вый Сын Единоро́дный, / То́йже от
Тебе́, Чи́стыя, про́йде, / неизрече́нно вопло́щься, /
естество́м Бог Сый, / и естество́м быв Челове́к нас ра́ди;
/ не во двою́ лицу́ разделя́емый, / но во двою́
естеству́ / несли́тно познава́емый. / Того́ моли́,
Чи́стая Всеблаже́нная, / поми́ловатися душа́м на́шим.</p>

<p class="MsoNormal" id="n14842"><span style="color:red" id="n14843">Вход. Прокимен дне и чтения.</span></p>

<h3 id="n14844">Проро́чества Иса́иина чте́ние.</h3>

<p class="MsoNormal" id="n14845"><span style="color:red" id="n14846">Т</span>а́ко глаго́лет Госпо́дь:
утеша́йте, утеша́йте лю́ди Моя́, глаго́лет Бог: свяще́нницы,
глаго́лите в се́рдцы Иерусали́му, умоли́те его́, я́ко
умно́жися смире́ние его́. Разреши́ся бо грех его́, я́ко
прия́т из руки́ Госпо́дни сугу́ба согреше́ния своя́.
Глас вопию́щаго в пусты́ни: угото́вайте путь Госпо́день, пра́вы
твори́те стези́ Бо́гу на́шему. На го́ру высо́ку взы́ди,
благовеству́й Сио́ну, возвыша́й кре́постию глас свой, благовеству́й
Иерусали́му: вознеси́те, не бо́йтеся, Аз Госпо́дь Бог, Аз услы́шу
убо́гих, Изра́илев, и не оста́влю тех. Но отве́рзу от гор ре́ки
и посреде́ по́ля исто́чники сотворю́, пусты́ню в луг и
жа́ждущую зе́млю во исто́чники водны́я. Да возвесели́тся
не́бо свы́ше, и о́блацы да кропя́т пра́вду, да возсия́ет
земля́, и да прозя́бнет ми́лость, и пра́вда да возсия́ет
вку́пе. Глас весе́лия возвести́те, и услы́шано да бу́дет,
возвести́те да́же до коне́ц земли́, глаго́лите, я́ко
изба́ви Госпо́дь раба́ Своего́ Иа́кова, и а́ще вжа́ждут
в пусты́ни, источи́т им во́ду из ка́мене. Возвесели́ся,
непло́ды неражда́ющая, расто́ргни и возопи́й, неболе́вшая,
я́ко мно́га ча́да пусты́я па́че, не́жели иму́щия
му́жа.</p>

<p class="MsoNormal" align="right" style="text-align:right" id="n14847"><span style="font-size:
8.0pt;color:red" id="n14848">Ис 40:1–3, 9; 41:17–18; 45:8; 48:20–21; 54:1</span></p>

<h3 id="n14849">Проро́чества Малахи́ина чте́ние.</h3>

<p class="MsoNormal" id="n14850"><span style="color:red" id="n14851">Т</span>а́ко глаго́лет Госпо́дь
Вседержи́тель: се Аз посыла́ю А́нгела Моего́ пред лице́м
Твои́м, и́же угото́вит путь Твой пред Тобо́ю. И прии́дет
во храм Свой Госпо́дь, Его́же вы и́щете, и кто стерпи́т день
вхо́да Его́? Зане́же Тому́ приити́, я́ко огнь в горни́ле
и я́коже бы́лие перу́щих, и очи́стит, пояда́я и очища́я,
я́ко сребро́ и зла́то. И прии́дет к вам судо́м, и бу́дет
свиде́тель скор на лука́выя, и на прелюбоде́йцы, и на клену́щияся
и́менем Мои́м во лжу, и на лиша́ющия мзды нае́мника, и на наси́льствующия
вдови́цы и пха́ющия си́рыя, и на уклоня́ющия суд прише́льца,
и на не боя́щияся Его́, глаго́лет Госпо́дь Вседержи́тель.
Зане́ Аз Госпо́дь Бог ваш, и не изменю́ Себе́; и вы, сы́нове
Иа́ковли, уклони́стеся от зако́на и не сохрани́сте. Сего́
ра́ди обрати́теся ко Мне, и обращу́ся к вам, глаго́лет Госпо́дь
Вседержи́тель, и ублажа́т вас вси язы́цы, и разуме́йте, я́ко
Аз Госпо́дь, смотря́яй посреди́ пра́веднаго и посреде́
беззако́нника в день он, во́ньже сотворю́ снабде́ние лю́бящим
Мя. Позна́йте у́бо и помяни́те зако́н Моисе́ов, раба́
Моего́, я́коже запове́да вам в Хори́ве, ко всему́ Изра́илю
повеле́ние и оправда́ние. И се Аз послю́ вам Илию́ Фесви́тянина,
пре́жде да́же не приити́ дню Госпо́дню вели́кому просвеще́нному,
и́же напра́вит се́рдце отца́ к сы́ну и се́рдце челове́ка
ко и́скреннему своему́, да не, прише́д, поражу́ зе́млю
вско́ре, глаго́лет Госпо́дь Вседержи́тель, Бог Святы́й
Изра́илев.</p>

<p class="MsoNormal" align="right" style="text-align:right" id="n14852"><span style="font-size:
8.0pt;color:red" id="n14853">Мал 3:1; Мк 1:2; Мал 3:1–3, 5–7, 12, 18, 17; 4:4–6</span></p>

<h3 id="n14854">Прему́дрости Соломо́новы чте́ние.</h3>

<p class="MsoNormal" id="n14855"><span style="color:red" id="n14856">П</span>ра́ведник, а́ще пости́гнет
сконча́тися, в поко́и бу́дет. Осу́дит же пра́ведник умира́яй
живу́щия нечести́выя. У́зрят бо кончи́ну пра́веднаго и
не разуме́ют, что совеща́ша о нем, я́ко пове́ржет Госпо́дь
нечести́выя безгла́сны ниц и поколе́блет их от основа́ний, и
до после́дняго исче́знут в боле́зни, и па́мять их поги́бнет.
Прии́дут бо в помышле́ние согреше́ний свои́х ужа́сни, и
обличи́т их сопроти́в беззако́ния их. Тогда́ ста́нет в
дерзнове́нии мно́зе пра́ведник пред лице́м оскорби́вших
его́ и отмета́ющих труды́ его́. Ви́девше же его́,
смяту́тся стра́хом мно́гим и ужа́снутся о пресла́внем спасе́нии
его́. Реку́т бо в себе́, ка́ющеся, и в тесноте́ ду́ха
воздо́хнут и реку́т: сей бе, его́же име́хом не́когда в
посме́х и в при́тчу поноше́ния, безу́мнии, житие́ его́
вмени́хом неи́стово и кончи́ну его́ безче́стну. Ка́ко
вмени́ся в сыне́х Бо́жиих, и во святы́х жре́бий его́
есть? У́бо заблуди́хом от пути́ и́стиннаго, и пра́вды свет
не облиста́ нам, и со́лнце не возсия́ нам. Беззако́нных испо́лнихомся
стезь и поги́бели, и ходи́хом стези́ непрохо́дны, пути́
же Госпо́дня не разуме́хом.</p>

<p class="MsoNormal" align="right" style="text-align:right" id="n14857"><span style="font-size:
8.0pt;color:red" id="n14858">Прем 4:7, 16А, 17, 19–20; 5:1–7</span></p>

<h3 id="n14859">На стиховне стихиры, глас 2.<br id="n14860">
Подобен: Егда от Древа:</h3>

<p class="MsoNormal" id="n14861"><span style="color:red" id="n14862">П</span>рииди́те, честну́ю
главу́, отсе́ченную мече́м, Крести́телеву, / ве́рнии,
днесь почти́м, / во обре́тении ея́ срета́юще пе́сньми,
/ чту́ще от любве́, благода́ть пролива́ющую исцеле́ний
нам, / ю́же буесло́вящий И́род дре́вле предъотсече́, /
неи́стовством Иродиа́де спле́тся.</p>

<p class="MsoNormal" id="n14863"><span style="color:red" id="n14864">Стих:</span> <b id="n14865">Честна́ пред
Го́сподем / сме́рть преподо́бных Его́.</b></p>

<p class="MsoNormal" id="n14866"><span style="color:red" id="n14867">Я́</span>коже от руды́ зла́то,
/ та́ко от земли́ Предте́чева глава́ просиява́ет, / в
сосу́де скуде́льнем светя́щися и веща́ющи я́сно, / И́родово
облича́ющи прелюбоде́йство и уби́йство, / зарю́ же просвеща́ющую
помышле́ния на́ша. / Ю́же облобыза́юще, ве́рнии, днесь
почти́м пе́сньми, / я́ко о нас Бо́гу моля́щуюся.</p>

<p class="MsoNormal" id="n14868"><span style="color:red" id="n14869">Стих:</span> <b id="n14870">Пра́ведник,
я́ко фи́никс, процвете́т, / я́ко кедр, и́же в
Лива́не, умно́жится.</b></p>

<p class="MsoNormal" id="n14871"><span style="color:red" id="n14872">Д</span>ре́вле, я́коже
Боже́ственное сокро́вище / в сосу́де, сокрове́нная глава́
Крести́телева в земли́ / днесь конце́м открыва́ется, /
я́коже бога́тство пролива́ющая исто́чники исцеле́ний,
/ боле́зни исцеля́ющая, ду́ши просвеща́ющая. / Те́мже,
утеше́ния вся́каго благода́ть восприе́млюще, / пе́сньми
сию́ благогове́йно похва́лим.</p>

<p class="MsoNormal" id="n14873"><span style="color:red" id="n14874">Слава, глас 2:</span> Я́коже
Боже́ственных умышле́ний всечестна́я ра́ка, /
Неизрече́ннаго Существа́ я́сно прови́девшая та́инство,
глава́ твоя́, / я́ко от ложе́сн ма́терних, от
сокро́вищ земны́х днесь возсия́, / Иоа́нне
всехва́льне, / и облагово́ни всю подсо́лнечную, освяще́ния
пролива́ющая ми́ро, / и мы́сленно пропове́дающая путь
покая́ния, / и Спа́су всех моля́щаяся о душа́х на́ших.</p>

<p class="MsoNormal" id="n14875"><span style="color:red" id="n14876">И ныне, Богородичен, глас тойже:</span>
О чудесе́ но́ваго всех дре́вних чуде́с! / Кто бо
позна́ Ма́терь, без му́жа ро́ждшую / и на руку́
нося́щую всю тварь Содержа́щаго; / Бо́жие есть изволе́ние
Ро́ждшееся. / Его́же я́ко Младе́нца Пречи́стая, / Твои́ма
рука́ма носи́вшая, / и ма́тернее дерзнове́ние к Нему́
иму́щая, / не преста́й моля́щи о чту́щих Тя, /
уще́дрити и спасти́ ду́ши на́ша.</p>

<h3 id="n14877">Тропарь, глас 4:</h3>

<p class="MsoNormal" id="n14878"><span style="color:red" id="n14879">О</span>т земли́
возсия́вши, Предте́чева глава́ / лучи́ испуща́ет
нетле́ния ве́рным исцеле́ний, / свы́ше собира́ет
мно́жество А́нгел, / до́ле же созыва́ет челове́ческий
род, / единогла́сную возсыла́ти сла́ву Христу́ Бо́гу.</p>

<p class="MsoNormal" id="n14880"><span style="color:red" id="n14881">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́ем / и, Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<p class="MsoNormal" id="n14882">&nbsp;</p>

<h2 id="n14883"><a name="_НА_УТРЕНИ_30" id="n14884"></a>НА УТРЕНИ</h2>

<h3 id="n14885">На Бог Госпо́дь: тропарь дважды, глас 4:</h3>

<p class="MsoNormal" id="n14886"><span style="color:red" id="n14887">О</span>т земли́
возсия́вши, Предте́чева глава́ / лучи́ испуща́ет
нетле́ния ве́рным исцеле́ний, / свы́ше собира́ет
мно́жество А́нгел, / до́ле же созыва́ет челове́ческий
род, / единогла́сную возсыла́ти сла́ву Христу́ Бо́гу. <span style="color:red" id="n14888">(2)</span></p>

<p class="MsoNormal" id="n14889"><span style="color:red" id="n14890">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́ем / и, Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n14891">По 1-й стихологии седален, глас 4.<br id="n14892">
Подобен: Скоро предвари:</h3>

<p class="MsoNormal" id="n14893"><span style="color:red" id="n14894">Я́</span>ко Боже́ственное
сокро́вище, сокрове́но в земли́, / Христо́с откры́
главу́ твою́ нам, проро́че и Предте́че: / вси у́бо,
соше́дшеся в сея́ обре́тение, / пе́сньми Богогла́сными
Спа́са воспои́м, / спаса́ющаго на́шу жизнь моли́твами
твои́ми. <span style="color:red" id="n14895">(2)</span></p>

<p class="MsoNormal" id="n14896"><span style="color:red" id="n14897">Слава, и ныне, Богородичен:</span>
Пое́м Тя, Богоневе́сто, Ма́ти Христа́ Бо́га, /
славя́ще Рождество́ Твое́ непостижи́мое, / и́мже
изба́вихомся от ле́сти диа́воли и вся́кия беды́,
Богоро́дице Влады́чице, / и ве́рно вопие́м: / поми́луй
ста́до Твое́, Еди́на Всепе́тая.</p>

<h3 id="n14898">По 2-й стихологии седален, глас 4.<br id="n14899">
Подобен: Вознесыйся:</h3>

<p class="MsoNormal" id="n14900"><span style="color:red" id="n14901">И</span>зда́вшися, я́ко
зла́то от руды́, / свяще́нная твоя́ глава́
пресла́вно / от незаходи́мых недр земны́х, / обогати́
ве́рных вся мы́сли разуме́нием Боже́ственным, / ны́не
пока́йтеся, вопию́щи обы́чно. / Е́йже покланя́ющеся,
Предте́че, Христа́ велегла́сно ве́рою сла́вим. <span style="color:red" id="n14902">(2)</span></p>

<p class="MsoNormal" id="n14903"><span style="color:red" id="n14904">Слава, и ныне, Богородичен:</span>
Никогда́же премолчи́м, Богоро́дице, / благода́рно
пе́ти от души́ Твоя́ ми́лости, Влады́чице, /
раби́ Твои́, зову́ще и глаго́люще: / Пресвята́я
Де́во, предвари́ / и изба́ви от враг ви́димых и неви́димых
и вся́каго преще́ния, / Ты бо еси́ нам заступле́ние.</p>

<h3 id="n14905">Величание:</h3>

<p class="MsoNormal" id="n14906"><span style="color:red" id="n14907">В</span>елича́ем тя, / Крести́телю
Спа́сов Иоа́нне, / и почита́ем вси / честны́я твоея́ главы́
обре́тение.</p>

<h3 id="n14908">Псалом избранный.</h3>

<p class="MsoNormal" id="n14909"><span style="font-size:8.0pt;color:red" id="n14910">Лик 1:</span> Блаже́н
муж, боя́йся Го́спода. <span style="font-size:8.0pt;color:red" id="n14911">2:</span>
В за́поведех Его́ восхо́щет зело́. <span style="font-size:
8.0pt;color:red" id="n14912">1:</span> Сла́ва и бога́тство в дому́ его́.
<span style="font-size:8.0pt;color:red" id="n14913">2:</span> И пра́вда его́ пребыва́ет
в век ве́ка. <span style="font-size:8.0pt;color:red" id="n14914">1:</span> В па́мять
ве́чную бу́дет пра́ведник. <span style="font-size:8.0pt;
color:red" id="n14915">2:</span> Пра́ведник я́ко фи́никс процвете́т, я́ко
кедр, и́же на Лива́не, умно́жится. <span style="font-size:8.0pt;
color:red" id="n14916">1:</span> Возвесели́тся пра́ведник о Го́споде, и упова́ет
на Него́. <span style="font-size:8.0pt;color:red" id="n14917">2:</span> Се́ устна́м
мои́м не возбраню́, Го́споди. <span style="font-size:8.0pt;
color:red" id="n14918">1:</span> Ты разуме́л еси́ пра́вду мою́, и и́стину
мою́. <span style="font-size:8.0pt;color:red" id="n14919">2:</span> И язы́к мой поучи́тся
пра́вде Твое́й, весь день хвале́ Твое́й. <span style="font-size:8.0pt;color:red" id="n14920">1:</span> Свет возсия́ пра́веднику,
и пра́вым се́рдцем весе́лие. <span style="font-size:8.0pt;
color:red" id="n14921">2:</span> Род пра́вых благослови́тся. <span style="font-size:8.0pt;color:red" id="n14922">1:</span> Сла́вою и че́стью венча́л
еси́ его́. <span style="font-size:8.0pt;color:red" id="n14923">2:</span> Я́ко
Ты благослови́ши пра́ведника, Го́споди. <span style="font-size:
8.0pt;color:red" id="n14924">1:</span> Я́ко ору́жием благоволе́ния венча́л
еси́ нас. <span style="font-size:8.0pt;color:red" id="n14925">2:</span> В ни́хже посети́
нас Восто́к с высоты́. <span style="font-size:8.0pt;color:red" id="n14926">1:</span>
Яви́тися во тьме и се́ни сме́ртней седя́щим. <span style="font-size:8.0pt;color:red" id="n14927">2:</span> Напра́вить но́ги на́ша
на путь ми́ра.</p>

<p class="MsoNormal" id="n14928"><span style="color:red" id="n14929">Сла́ва, и ны́не:</span> Аллилу́иа,<span style="color:red" id="n14930"> трижды.</span></p>

<h3 id="n14931">По полиелеи седален, глас 8.<br id="n14932">
Подобен: Повеленное тайно:</h3>

<p class="MsoNormal" id="n14933"><span style="color:red" id="n14934">К</span>рести́телева глава́
кры́яшеся, я́ко би́сер, в земли́ вла́жней / и,
я́ко све́щник Богосве́тел, укра́шена, / озаря́ет,
чудотворя́щи, мир весь: / я́ко у́тро, возсия́ всеблаголе́пно
Со́лнцу Предте́ча / и невече́рним све́том возвеща́я па́ки
нам: / се, – взыва́я, – А́гнец Бо́жий! <span style="color:red" id="n14935">(2)</span></p>

<p class="MsoNormal" id="n14936"><span style="color:red" id="n14937">Слава, и ныне, Богородичен:</span>
Благодари́м Тя при́сно, Богоро́дице, / и велича́ем,
Чи́стая, и покланя́емся, / воспева́юще Рождество́
Твое́, Благода́тная, вопию́ще непреста́нно: / спаси́
ны, Де́во Всеми́лостивая, я́ко Блага́я, / и де́монов
исхити́ словоположе́ния стра́шнаго в час испыта́ния, / да
не посрами́мся, раби́ Твои́.</p>

<h3 id="n14938">Степенна, 1-й антифон 4-го гласа:</h3>

<p class="MsoNormal" id="n14939"><span style="color:red" id="n14940">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n14941"><span style="color:red" id="n14942">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n14943"><span style="color:red" id="n14944">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n14945">Прокимен, глас 4:</h3>

<p class="MsoNormal" id="n14946"><span style="color:red" id="n14947">Т</span>а́мо возращу́ рог
Дави́ду, / угото́вах свети́льник пома́занному Моему́. <span style="color:red" id="n14948">Стих:</span> Помяни́, Го́споди, Дави́да / и
всю кро́тость его́.</p>

<p class="MsoNormal" id="n14949"><a name="lk31" id="n14950"></a><span style="color:red" id="n14951">Другий прокимен:</span>
Вся́кое дыха́ние / да хва́лит Го́спода. <span style="color:red" id="n14952">Стих:</span> Хвали́те Бо́га во святы́х
Его́, хвали́те Его́ в утверже́нии си́лы Его́.</p>

<h3 id="n14953">Евангелие от Луки, зачало 31.</h3>

<p class="MsoNormal" id="n14954"><span style="color:red" id="n14955">В</span>о вре́мя о́но,
изы́де сло́во о Иису́се по всей Иуде́и, и по всей
стране́. И возвести́ша Иоа́нну ученицы́ его́ о всех
сих. И призва́в два не́кая от учени́к свои́х Иоа́нн,
посла́ ко Иису́су, глаго́ля: Ты ли еси́ Гряды́й, или
ино́го ча́ем? Прише́дша же к Нему́ му́жа, ре́ста:
Иоа́нн Крести́тель посла́ нас к Тебе́, глаго́ля: Ты ли
еси́ Гряды́й, или́ ино́го ча́ем? В той же час
изцели́ мно́ги от неду́г и ран, и дух злых, и мно́гим
слепы́м дарова́ прозре́ние. И отвеща́в Иису́с
рече́ и́ма: ше́дша возвести́та Иоа́нну, я́же
ви́деста и слы́шаста, я́ко слепи́и прозира́ют,
хро́мии хо́дят, прокаже́ннии очища́ются, глуси́и слы́шат,
ме́ртвии востаю́т, ни́щии благовеству́ют. И блаже́н
есть, и́же а́ще не соблазни́тся о Мне. Отше́дшема же
ученико́ма Иоа́нновома, нача́т глаго́лати к наро́дом о
Иоа́нне: чесо́ изыдо́сте в пусты́ню ви́дети, трость ли
ве́тром коле́блему? Но чесо́ изыдо́сте ви́дети? Челове́ка
ли в мя́кки ри́зы оде́яна? Се, и́же во оде́жди
сла́вней и пи́щи су́щии, во ца́рствии суть. Но чесо́
изыдо́сте ви́дети? Проро́ка ли? Ей, глаго́лю вам, и
ли́шше проро́ка. Сей бо есть, о не́мже пи́сано есть: се, Аз
послю́ А́нгела Моего́ пред лице́м Твои́м, и́же
устро́ит путь Твой пред Тобо́ю. Глаго́лю бо вам: бо́лий в
рожде́нных жена́ми проро́к Иоа́нна Крести́теля
никто́же есть, мний же во Ца́рствии Бо́жии бо́лий его́
есть. И вси лю́дие слы́шавше и мытари́е оправди́ша
Бо́га, кре́щшеся креще́нием Иоа́нновым. Фарисе́е же и
зако́нницы сове́т Бо́жий отверго́ша в себе́, не
кре́щшеся от него́.</p>

<p class="MsoNormal" align="right" style="text-align:right" id="n14956"><span style="font-size:
8.0pt;color:red" id="n14957">Лк 7:17–30</span></p>

<h3 id="n14958">По 50-м псалме.</h3>

<p class="MsoNormal" id="n14959"><span style="color:red" id="n14960">Слава:</span> Моли́твами свята́го
сла́внаго Проро́ка, Предте́чи и Крести́теля Госпо́дня Иоа́нна,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n14961"><span style="color:red" id="n14962">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n14963"><span style="color:red" id="n14964">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n14965">И стихира самогласна, глас 6:</h3>

<p class="MsoNormal" id="n14966"><span style="color:red" id="n14967">Я́</span>же пе́рвее на блю́де,
/ И́родову беззако́нную нечистоту́ обличи́вшая, / покая́ние
же всем пропове́давшая ве́рным, / честна́я глава́
Крести́теля Христо́ва, / от сокро́вищ земны́х я́вльшаяся,
предлежи́т, / ве́рно притека́ющим к ней, / и прикаса́ющимся
со стра́хом, / и покланя́ющимся любо́вию душе́вною / да́рующая
разреше́ние прегреше́ний, / проше́нием подае́т потре́бная
и ве́лию ми́лость.</p>

<h3 id="n14968">Канон Богородицы со ирмосом на 6<br id="n14969">
и Предтечи канон на 8, глас 6.<br id="n14970">
Песнь 1.</h3>

<p class="MsoNormal" id="n14971"><span style="color:red" id="n14972">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь пои́м,
вопия́ше.</p>

<p class="MsoNormal" id="n14973"><span style="color:red" id="n14974">Г</span>ряди́те, благохва́льным
язы́ком / и всеси́льным пле́щуще ду́хом, из усте́н
нечи́стых / глас Сло́ва – Предте́чу пе́сньми духо́вными,
ве́рнии, просла́вим.</p>

<p class="MsoNormal" id="n14975"><span style="color:red" id="n14976">М</span>и́рным устрое́нием
утиша́ется / и безме́рными мно́жествы Христо́ва
Це́рковь благостоя́тельне упаса́ется, / тебе́ ле́тнюю
песнь вопию́щи, Предте́че.</p>

<p class="MsoNormal" id="n14977"><span style="color:red" id="n14978">Ю́</span>же от Бо́га да́руемую
я́ко сокро́вище нам неотъе́млемо / Богоно́сную главу́
Предте́чеву, вси пе́сньми досто́йно, соше́дшеся, ве́рнии,
почти́м.</p>

<p class="MsoNormal" id="n14979"><span style="color:red" id="n14980">Богородичен:</span> Твоего́
прие́мши Соде́теля, / я́ко Сам восхоте́, из безсе́меннаго
Твоего́ чре́ва па́че ума́ воплоща́ема, Чи́стая, /
тва́рей вои́стинну яви́лася еси́ Влады́чица.</p>

<p class="MsoNormal" id="n14981"><span style="color:red" id="n14982">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n14983">Песнь 3.</h3>

<p class="MsoNormal" id="n14984"><span style="color:red" id="n14985">Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания Твоего́.</p>

<p class="MsoNormal" id="n14986"><span style="color:red" id="n14987">У</span>тро́ба непло́дна
прозябе́ние тя изнесе́ Боже́ственно, / я́же от язы́к
це́рковь, сла́вна невестово́дца, / Христу́, и́стинному
Бо́гу и Жениху́, сию́ обруча́юща.</p>

<p class="MsoNormal" id="n14988"><span style="color:red" id="n14989">Т</span>воего́ Боговеща́ннаго
гла́са, Предте́че Иоа́нне, / ниже́ мече́м удержа́
окая́нная прелюбоде́йца: / Боже́ственную бо твою́ нам явля́еши
главу́ от земли́.</p>

<p class="MsoNormal" id="n14990"><span style="color:red" id="n14991">Т</span>оржеству́ющий све́тло,
жела́ющ тя град учрежда́емь быва́ет, / я́ко бога́тство
обре́тш та́йное / и исто́чник неоску́ден исцеле́ний,
Предте́че, главу́ твою́.</p>

<p class="MsoNormal" id="n14992"><span style="color:red" id="n14993">Богородичен:</span> Боже́ственнаго
Рождества́ Твоего́, Чи́стая, / вся́кий естества́ чин
прехо́дит чу́до: / Бо́га бо преесте́ственно зачала́
еси́ во чре́ве / и, ро́ждши, пребыва́еши при́сно Де́ва.</p>

<p class="MsoNormal" id="n14994"><span style="color:red" id="n14995">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n14996">Седален, глас 8.<br id="n14997">
Подобен: Повеленное тайно:</h3>

<p class="MsoNormal" id="n14998"><span style="color:red" id="n14999">Я́</span>ко в храни́лищи
сокро́вище вложена́ Предте́чева глава́ храня́шеся, / в
водоно́се кры́ющася, глас Сло́ва; / я́ко пшени́ца
покрове́на, во глубине́ земли́ изцвете́, / плодонося́щи
Боже́ственную жизнь. / Тоя́ вси почита́ем обре́тение,
Христа́ сла́вяще, / пода́вшаго той благода́ть источи́ти
исцеле́ния. <span style="color:red" id="n15000">(2)</span></p>

<p class="MsoNormal" id="n15001"><span style="color:red" id="n15002">Слава, и ныне, Богородичен:</span>
Повеле́нное та́йно прие́м в ра́зуме, / в кро́ве Ио́сифове
тща́нием предста́ безпло́тный, глаго́ля Неискусобра́чней:
/ приклони́вый схожде́нием Небеса́ вмеща́ется неизме́нно
весь в Тя. / Его́же и ви́дя в ложесна́х Твои́х, прие́мша
ра́бий зрак, / ужаса́юся зва́ти Тебе́: / ра́дуйся,
Неве́сто Неневе́стная.</p>

<h3 id="n15003">Песнь 4.</h3>

<p class="MsoNormal" id="n15004"><span style="color:red" id="n15005">Ирмос:</span> Христо́с моя́
си́ла, / Бог и Госпо́дь, / честна́я Це́рковь / Боголе́пно
пое́т, взыва́ющи, / от смы́сла чи́ста, о Го́споде пра́зднующи.</p>

<p class="MsoNormal" id="n15006"><span style="color:red" id="n15007">В</span>етхаго был еси́ печа́ть,
всебога́те, я́ве заве́та, / и проро́ков коне́ц извести́л
еси́, / и чертогокраси́тель же Боже́ственный Но́ваго
яви́лся еси́, Предте́че.</p>

<p class="MsoNormal" id="n15008"><span style="color:red" id="n15009">В</span>ласяны́ми ру́бы
обы́чно, Предте́че, / честну́ю претерпе́л еси́ и сла́вную
главу́ твою́ покры́ти ца́рскою багряни́цею, /
я́ко ри́зою, ра́дуяся.</p>

<p class="MsoNormal" id="n15010"><span style="color:red" id="n15011">Б</span>оже́ственную главу́
твою́ отбеже́нием ни́щий и скита́яйся / твои́ми
Боже́ственными наставле́ньми, / я́коже незави́стно бога́тство,
Иоа́нне, показу́ет.</p>

<p class="MsoNormal" id="n15012"><span style="color:red" id="n15013">З</span>аре́ю, Предте́че,
Боже́ственнаго Ду́ха чту́щий тя град всегда́ моли́
уясни́ти / и Боже́ственней па́мяти твое́й безпло́тным
сра́доватися.</p>

<p class="MsoNormal" id="n15014"><span style="color:red" id="n15015">Богородичен:</span> Ме́ртва мя
показа́ сада́ вкуше́ние, / живо́тное же дре́во, из
Тебе́ я́вльшееся, Пречи́стая, воздви́же / и ра́йския
пи́щи насле́дника мя сотвори́.</p>

<p class="MsoNormal" id="n15016"><span style="color:red" id="n15017">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n15018">Песнь 5.</h3>

<p class="MsoNormal" id="n15019"><span style="color:red" id="n15020">Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / и́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n15021"><span style="color:red" id="n15022">Н</span>е был еси́ трость,
Крести́телю, искуси́тельными злополуче́ния ве́тры
всегда́ коле́блемь, / столп же Боже́ственных люде́й
непоколеби́м, / си́лою бо Илиино́ю яви́лся еси́ и
Ду́ха.</p>

<p class="MsoNormal" id="n15023"><span style="color:red" id="n15024">И́</span>же Божество́
отмета́яй, и умаля́я сла́ву от тебе́ кре́щшагося
Христа́, / и Боже́ственную благода́ть твою́ утаева́я,
/ пра́ведно от огра́д Боже́ственных возбраня́емь есть.</p>

<p class="MsoNormal" id="n15025"><span style="color:red" id="n15026">О</span>тве́рзл еси́ незави́стнаго
Боже́ственнаго исто́чника дверь / пою́щим тя любо́вию, сла́вный
Предте́че, / Боже́ственныя благода́ти источа́ющия во́ды
и струи́ исцеле́ний, всех веселя́щия.</p>

<p class="MsoNormal" id="n15027"><span style="color:red" id="n15028">Богородичен:</span> Нося́щи
добро́ту мы́сленную красне́йшия души́ Твоея́, / неве́ста
Бо́жия была́ еси́, / запеча́тствованна де́вством,
Чи́стая, и заре́ю чистоты́ мир просвеща́ющи.</p>

<p class="MsoNormal" id="n15029"><span style="color:red" id="n15030">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n15031">Песнь 6.</h3>

<p class="MsoNormal" id="n15032"><span style="color:red" id="n15033">Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
/ Многоми́лостиве.</p>

<p class="MsoNormal" id="n15034"><span style="color:red" id="n15035">П</span>роро́ка тя рече́ И́стина-Христо́с,
и проро́ков превы́шша, / Крести́теля же и Предте́чу
Жи́зни: / Того́ бо узре́л еси́, Его́же зако́н и
проро́цы провозвести́ша.</p>

<p class="MsoNormal" id="n15036"><span style="color:red" id="n15037">Н</span>е терпя́ше кры́тися
чуде́с исто́чник, сокро́вище благода́ти, / сла́вная
глава́ твоя́, Крести́телю, проро́че и Предте́че, / но,
я́вльшися, пролива́ет исцеле́ний исто́чники.</p>

<p class="MsoNormal" id="n15038"><span style="color:red" id="n15039">В</span>себога́тно похвале́ние,
и украше́ние све́тло, / и щит спаси́телен христолю́бный сей
/ и благосла́вный предлага́ет град твой, / честну́ю и
Боже́ственную твою́ главу́, Предте́че.</p>

<p class="MsoNormal" id="n15040"><span style="color:red" id="n15041">Богородичен:</span> Вели́кий
прописа́ во проро́цех Моисе́й Тя, киво́т, и трапе́зу,
и све́щник, / и ста́мну обра́зне, назна́менуя воплоще́ние,
/ е́же из Тебе́, Вы́шняго, Ма́ти Де́во.</p>

<p class="MsoNormal" id="n15042"><span style="color:red" id="n15043">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n15044">Кондак, глас 6.<br id="n15045">
Подобен: Вышних ища:</h3>

<p class="MsoNormal" id="n15046"><span style="color:red" id="n15047">П</span>роро́че Бо́жий и
Предте́че благода́ти, / главу́ твою́, я́ко ши́пок
свяще́ннейший, от земли́ обре́тше, / исцеле́ния
всегда́ прие́млем, / и́бо па́ки, я́коже пре́жде,
в ми́ре пропове́дуеши покая́ние.</p>

<p class="MsoNormal" id="n15048"><span style="color:red" id="n15049">Икос:</span> От Го́спода свиде́тельство
прие́м, Иоа́нне, па́че всех челове́к вы́шший был
еси́, / отону́дуже похвалы́ пе́сней принести́
тебе́ ужаса́юся, / но, любо́вию понужде́н, песнь нача́ти
дерзну́х. / Те́мже да не унедосто́иши споспе́шник мне бы́ти,
всехва́льне, / да возмогу́ венча́ти твой верх, святы́й
требога́те, / и́бо ты в ми́ре пропове́дуеши покая́ние.</p>

<h3 id="n15050">Песнь 7.</h3>

<p class="MsoNormal" id="n15051"><span style="color:red" id="n15052">Ирмос:</span> Росода́тельну у́бо
пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n15053"><span style="color:red" id="n15054">Д</span>е́вы прозябе́ние,
тя па́че всех рече́ в рожде́нных жена́ми, / я́ко бо
безпло́тен и равноа́нгелен на земли́ Тому́ пожи́л
еси́, вопия́: / благослове́н еси́, Бо́же оте́ц
на́ших.</p>

<p class="MsoNormal" id="n15055"><span style="color:red" id="n15056">В</span>о утро́бе де́вственней
Все́льшася позна́л еси́ из непло́дна чре́ва / и,
употреби́в ма́терня, Предте́че, гла́са, игра́я взыва́л
еси́ Ему́: / благослове́н еси́, Бо́же оте́ц
на́ших.</p>

<p class="MsoNormal" id="n15057"><span style="color:red" id="n15058">О</span>т пусты́ни,
Пресвяты́м Ду́хом науче́н, яви́лся еси́, / я́коже
у́тро светоно́сно, / А́нгел Све́та, нас науча́я вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n15059"><span style="color:red" id="n15060">У</span>блажи́ся я́ко вои́стинну
во граде́х сей ны́не, приснопа́мятне, / стяжа́вый тя град
сокро́вище, Предте́че Христо́в. / Те́мже, пра́зднуя,
вопие́т: / благослове́н еси́, Бо́же оте́ц на́ших.</p>

<p class="MsoNormal" id="n15061"><span style="color:red" id="n15062">Богородичен:</span> Тобо́ю,
Ма́ти Де́во, Свет возсия́ всей вселе́нней све́тлый, /
Ты бо Зижди́теля всех родила́ еси́, Бо́га: / у Него́же
испроси́, Пречи́стая, нам низпосла́ти ве́рным ве́лию
ми́лость.</p>

<p class="MsoNormal" id="n15063"><span style="color:red" id="n15064">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n15065">Песнь 8.</h3>

<p class="MsoNormal" id="n15066"><span style="color:red" id="n15067">Ирмос:</span> Из пла́мене преподо́бным
ро́су источи́л еси́, / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n15068"><span style="color:red" id="n15069">П</span>о́слан бысть вопию́щаго
глас – Предте́ча запусте́вшим сердца́м, / Сы́на Бо́жия
ве́ру благочести́вую водружа́яй, су́щаго Бо́га, /
Его́же превозно́сим во вся ве́ки.</p>

<p class="MsoNormal" id="n15070"><span style="color:red" id="n15071">У</span>гото́вите,
глаго́лет и ны́не Предте́ча, Госпо́дню стезю́: / Сей
бо святы́ни ра́ди, прише́д, со Отце́м и Ду́хом / в
на́ша сердца́ всели́тся во ве́ки.</p>

<p class="MsoNormal" id="n15072"><span style="color:red" id="n15073">С</span>лу́хом у́бо гла́су
Роди́телеву, очи́ма же Боже́ственнаго Ду́ха зре́нию, /
вся́чески же осяза́нием Иоа́нн Предте́ча, на Тебе́ ру́ку
положи́вый, Христе́, / Богоно́сец быва́ет.</p>

<p class="MsoNormal" id="n15074"><span style="color:red" id="n15075">И</span>з чре́ва освяти́ся
Боже́ственным Ду́хом / и проро́к яви́ся, во чре́ве
носи́м, / ны́не же наслажде́ние и́же в не́дрех тя иму́щему
гра́ду показа́ся, проро́че.</p>

<p class="MsoNormal" id="n15076"><span style="color:red" id="n15077">Богородичен:</span> Златоза́рный
Тя све́щник предъизобрази́, / прие́мшую неизрече́нно Свет
Непристу́пный, / позна́нием Того́ озаря́ющ вся́ческая,
/ Его́же превозно́сим во вся ве́ки.</p>

<p class="MsoNormal" id="n15078"><span style="color:red" id="n15079">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n15080">Песнь 9.</h3>

<p class="MsoNormal" id="n15081"><span style="color:red" id="n15082">Ирмос:</span> Бо́га / челове́ком
невозмо́жно ви́дети, / на Него́же не сме́ют чи́ни А́нгельстии
взира́ти; / Тобо́ю же, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n15083"><span style="color:red" id="n15084">Я́</span>ве исполне́ния
десяти́цы, Предте́че, за́поведей ты храни́тель кре́пок
быв, / прили́чне от Христа́ почте́н был еси́ дарова́ний
десяти́цею. / Те́мже тя, Ду́ха таи́нника и дру́га Сло́ву,
ве́дуще, ублажа́ем.</p>

<p class="MsoNormal" id="n15085"><span style="color:red" id="n15086">Х</span>ристо́в проро́к же
и апо́стол, А́нгел же и Предте́ча, / Боже́ственнаго воплоще́ния
Крести́тель, / и свяще́нник, и му́ченик ве́рен, / пропове́дник
же су́щим во а́де ты был еси́, / и де́вствующим пра́вило,
и пусты́ни прозябе́ние.</p>

<p class="MsoNormal" id="n15087"><span style="color:red" id="n15088">Д</span>уши́ неве́рие
облича́ется священноде́йственныя руки́ умерщвле́нныя чудесе́м,
/ прозя́бший же па́ки ве́ре и твое́й я́вльшейся главе́,
блаже́нне, / поже́ртая длань обновля́ется.</p>

<p class="MsoNormal" id="n15089"><span style="color:red" id="n15090">Т</span>вое́ явле́ние
провозвеща́юще зри́телю, / возвеща́ху А́нгельстии чи́ни
нело́жно, / Гаврии́ла подо́бящеся Боже́ственному благове́щению,
/ е́же пре́жде Рождества́ твоего́ свяще́нный Заха́рия
прие́млет.</p>

<p class="MsoNormal" id="n15091"><span style="color:red" id="n15092">Богородичен:</span> Страсте́й
исцеле́ния да почерпа́ем, в сла́вный храм Предте́чев
притека́юще: / в той бо прихо́дят А́нгельстии ли́цы, / ду́си
же пра́ведных всех, / Влады́чица с Крести́телем Иоа́нном,
исцеле́ния подава́юще.</p>

<p class="MsoNormal" id="n15093"><span style="color:red" id="n15094">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n15095">Светилен. Подобен: Учеником:</h3>

<p class="MsoNormal" id="n15096"><span style="color:red" id="n15097">С</span>ветоявле́нная возсия́
честна́я твоя́ глава́ от незаходи́мых недр земны́х,
Предте́че Иоа́нне, / свети́льниче Све́та невеще́ственнаго,
/ ея́же обре́тение любо́вию соверша́юще, мо́лим тя /
лю́тых обрести́ разреше́ние и вре́мя удо́бне соверши́ти
воздержа́ния / моли́твами твои́ми, всехва́льне,
Крести́телю Спа́сов. <span style="color:red" id="n15098">(2)</span></p>

<p class="MsoNormal" id="n15099"><span style="color:red" id="n15100">Слава, и ныне, Богородичен:</span>
Утеша́ется, Всечи́стая, ве́рных Богому́дрое собра́ние
служа́щее / и ве́рно воспева́ющее Тя, Богоро́дицу
и́стинно. / Те́мже моли́твами Твои́ми поста́ тече́ние
даждь нам соверши́ти Боголе́пно, / и Кресту́ Честно́му
поклони́тися, и страсте́м спаси́тельным Сы́на и Бо́га
Твоего́.</p>

<h3 id="n15101">На хвалитех стихиры на 4, глас 4.<br id="n15102">
Подобен: Дал еси знамение:</h3>

<p class="MsoNormal" id="n15103"><span style="color:red" id="n15104">О</span>тве́рзе преддве́рия
воздержа́ния / всечестна́я глава́ твоя́, всехва́льне,
/ и пи́щу предложи́ сладча́йшую всем Боже́ственных дарова́ний,
/ и́хже причаща́ющеся ве́рно, / поста́ те́рпкое
услажда́ем, / и ве́рою восхваля́ем тя, / и вопие́м
Христу́ Бо́гу: / Иису́се Всеси́льне, Спа́се душ
на́ших. <span style="color:red" id="n15105">(2)</span></p>

<p class="MsoNormal" id="n15106"><span style="color:red" id="n15107">М</span>и́ра, я́коже во́ды,
/ глава́ иска́пающи Предте́чева приснотеку́щая / и, на
трапе́зе днесь возло́жшися та́йней и Боже́ственней, /
благоуха́ет мы́сленне, / и го́ресть отгоня́ет скорбе́й,
/ и весе́лия вся исполня́ет любо́вию зову́щия: /
Иису́се Всеси́льне, Спа́се душ на́ших.</p>

<p class="MsoNormal" id="n15108"><span style="color:red" id="n15109">П</span>осече́ глава́
твоя́, я́коже меч остре́йший, / главы́ беззако́ннующих
враг / и исцеле́ния источи́ в благозако́нии су́щим всем /
Боже́ственных дарова́ний. / И сего́ ра́ди тя ве́рно
восхваля́ем, / дру́га и Предте́чу, Иоа́нне, Зижди́телева,
/ и вопие́м Ему́ приле́жно: / Иису́се Всеси́льне,
Спа́се душ на́ших.</p>

<p class="MsoNormal" id="n15110"><span style="color:red" id="n15111">Слава, глас 6:</span>
Всечестну́ю главу́ Крести́теля Твоего́, Го́споди, /
я́вльшуюся днесь от земли́, / со гла́сом хвале́ния прие́мшии
ве́рно, / в моли́тву, Человеколю́бче, гре́шнии раби́
Твои́ приводя́ще, мо́лимся, / Тоя́ ра́ди улучи́ти
в день Суда́ от Тебе́ очище́ние и ве́лию ми́лость.</p>

<p class="MsoNormal" id="n15112"><span style="color:red" id="n15113">И ныне, Богородичен:</span>
Благолюби́вый Бо́же и Спа́се, / рабы́ Твоя́
спаса́й от вся́каго обстоя́ния лю́таго / моли́твами
Предте́чи Твоего́ и всех святы́х / и Ма́тере Твое́й
мольба́ми.</p>

<p class="MsoNormal" id="n15114"><span style="color:red" id="n15115">Славословие великое и отпуст.</span></p>

<h2 id="n15116"><a name="_НА_ЛИТУРГИИ_28" id="n15117"></a>НА ЛИТУРГИИ</h2>

<p class="MsoNormal" id="n15118"><span style="color:red" id="n15119">Блаженны от канона на 8, песни 3-я и
6-я.</span></p>

<h3 id="n15120">Тропарь святому, глас 4:</h3>

<p class="MsoNormal" id="n15121"><span style="color:red" id="n15122">О</span>т земли́
возсия́вши, Предте́чева глава́ / лучи́ испуща́ет нетле́ния
ве́рным исцеле́ний, / свы́ше собира́ет мно́жество
А́нгел, / до́ле же созыва́ет челове́ческий род, /
единогла́сную возсыла́ти сла́ву Христу́ Бо́гу.</p>

<h4 id="n15123">Кондак, глас 6.<br id="n15124">
Подобен: Вышних ища:</h4>

<p class="MsoNormal" id="n15125"><span style="color:red" id="n15126">П</span>роро́че Бо́жий и
Предте́че благода́ти, / главу́ твою́, я́ко ши́пок
свяще́ннейший, от земли́ обре́тше, / исцеле́ния
всегда́ прие́млем, / и́бо па́ки, я́коже пре́жде,
в ми́ре пропове́дуеши покая́ние.</p>

<h3 id="n15127">Прокимен, глас 7:</h3>

<p class="MsoNormal" id="n15128"><span style="color:red" id="n15129">В</span>озвесели́тся
пра́ведник о Го́споде / и упова́ет на Него́. <span style="color:red" id="n15130">Стих:</span> Услы́ши, Бо́же, глас мой, внегда́
моли́ти ми ся к Тебе́.</p>

<h3 id="n15131">Послание к коринфяном второе,<br id="n15132">
зачало 176.</h3>

<p class="MsoNormal" id="n15133"><span style="color:red" id="n15134">Б</span>ра́тие, Бог реки́й
из тмы све́ту возсия́ти, и́же возсия́ в сердца́х на́ших,
к просвеще́нию ра́зума сла́вы Бо́жия о лице́ Иису́с
Христо́ве. И́мамы же сокро́вище сие́ в скуде́льных
сосу́дех, да премно́жество си́лы бу́дет Бо́жия, а не
от нас. Во всем скорбя́ще, но не стужа́юще си, не ча́еми, но не
отчаява́еми, гони́ми, но не оставля́еми, низлага́еми, но не
погиба́юще. Всегда́ ме́ртвость Го́спода Иису́са в те́ле
нося́ще, да и живо́т Иису́сов в те́ле на́шем яви́тся.
При́сно бо мы живи́и в смерть предае́мся Иису́са ра́ди,
да и живо́т Иису́сов яви́тся в ме́ртвенней пло́ти на́шей.
Те́мже смерть у́бо в нас де́йствует, а живо́т в вас. Иму́ще
же то́йже дух ве́ры, по пи́санному: ве́ровах, те́мже
возглаго́лах, и мы ве́руем, те́мже и глаго́лем, ве́дяще,
я́ко Воздви́гий Го́спода Иису́са, и нас со Иису́сом
воздви́гнет, и предпоста́вит с ва́ми. Вся бо вас ра́ди, да
благода́ть умно́жившаяся, мно́жайшими благодаре́нии избы́точествит
в сла́ву Бо́жию.</p>

<p class="MsoNormal" align="right" style="text-align:right" id="n15135"><span style="font-size:
8.0pt;color:red" id="n15136">2 Кор 4:6–15</span></p>

<h3 id="n15137">Аллилуия, глас 4.</h3>

<p class="MsoNormal" id="n15138"><span style="color:red" id="n15139">Стих:</span> Пра́ведник,
я́ко фи́никс, процвете́т, я́ко кедр, и́же в Лива́не,
умно́жится. <span style="color:red" id="n15140">Стих:</span> И́стина от земли́
возсия́, и пра́вда с Небесе́ прини́че.</p>

<h3 id="n15141">Евангелие от Матфея, зачало 40.</h3>

<p class="MsoNormal" id="n15142"><span style="color:red" id="n15143">В</span>о вре́мя о́но, слы́шав
Иоа́нн во узи́лищи дела́ Христо́ва, посла́ два от
учени́к свои́х, рече́ Ему́: Ты ли еси́ Гряды́й,
или́ ино́го ча́ем? И отвеща́в Иису́с рече́ им: ше́дша
возвести́та Иоа́ннови, я́же слы́шита и ви́дита. Слепи́и
прозира́ют и хро́мии хо́дят, прокаже́ннии очища́ются и
глуси́и слы́шат, ме́ртвии востаю́т и ни́щии
благовеству́ют. И блаже́н есть, и́же а́ще не соблазни́тся
о Мне. Те́ма же исходя́щема, нача́т Иису́с наро́дом
глаго́лати о Иоа́нне: чесо́ изыдо́сте в пусты́ню ви́дети?
Трость ли ве́тром коле́блему? Но чесо́ изыдо́сте ви́дети?
Челове́ка ли в мя́кки ри́зы облече́нна? Се, и́же мя́ккая
нося́щии, в доме́х ца́рских суть. Но чесо́ изыдо́сте
ви́дети? Проро́ка ли? Ей, глаго́лю вам, и ли́шше проро́ка.
Сей бо есть, о не́мже есть пи́сано: се, Аз посыла́ю А́нгела
Моего́ пред лице́м Твои́м, и́же угото́вит путь Твой
пред Тобо́ю. Ами́нь глаго́лю вам, не воста́ в рожде́нных
жена́ми бо́лий Иоа́нна Крести́теля, мний же во Ца́рствии
Небе́снем бо́лий его́ есть. От дней же Иоа́нна Крести́теля
досе́ле Ца́рствие Небе́сное ну́дится, и ну́ждницы
восхища́ют е́. Вси бо проро́цы и зако́н до Иоа́нна
прореко́ша. И а́ще хо́щете прия́ти, той есть Илия́
хотя́й приити́. Име́яй у́ши слы́шати да слы́шит.</p>

<p class="MsoNormal" align="right" style="text-align:right" id="n15144"><span style="font-size:
8.0pt;color:red" id="n15145">Мф 11:2–15</span></p>

<h3 id="n15146">Причастен:</h3>

<p class="MsoNormal" id="n15147"><span style="color:red" id="n15148">В</span> па́мять ве́чную
бу́дет пра́ведник, / от слу́ха зла не убои́тся. / <span style="color:red" id="n15149">А</span>ллилу́иа, <span style="color:red" id="n15150">трижды.</span></p>

<p class="MsoNormal" id="n15151">&nbsp;</p>

<p class="MsoNormal" id="n15152">&nbsp;</p>

<p class="MsoNormal" id="n15153"><a href="#_ОГЛАВЛЕНИЕ" id="n15154"><span style="color:red" id="n15155">В оглавление.</span></a></p>

<p class="MsoNormal" id="n15156">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n15157"><br clear="all" style="page-break-before:always" id="n15158">
</span>

<div class="WordSection37" id="n15159">

<p class="MsoNormal" align="right" style="text-align:right" id="n15160"><span style="color:
red" id="n15161">Месяца марта в 9-й день</span></p>

<h1 id="n15162"><a name="_Ref359875455" id="n15163"></a><a name="_СВЯТЫХ_40_МУЧЕНИК," id="n15164"></a>СВЯТЫХ 40
МУЧЕНИК,<br id="n15165">
В СЕВАСТИЙСТЕМ ЕЗЕРЕ МУЧИВШИХСЯ</h1>

<h2 id="n15166"><a name="_ВЕЧЕР_1" id="n15167"></a>ВЕЧЕР</h2>

<p class="MsoNormal" id="n15168"><span style="color:red" id="n15169">На</span> Го́споди,
воззва́х: <span style="color:red" id="n15170">предваряет самогласен дне, дважды, и
мученичен, и подобны Триоди 3, и святых мучеников на 4.</span></p>

<h3 id="n15171">Стихиры самогласны.<br id="n15172">
Глас 2. Иоанна монаха:</h3>

<p class="MsoNormal" id="n15173"><span style="color:red" id="n15174">Т</span>ерпя́ще настоя́щая
до́блественне, / ра́дующеся наде́емыми, / друг ко дру́гу
глаго́лаху святи́и му́ченицы: / не бо риз совлачи́мся, / но
ве́тхаго челове́ка отлага́ем. / Люта́ зима́, но
сла́док рай, / боле́знен лед, но сла́дко восприя́тие, / не
уклони́мся у́бо, о во́ини! / Ма́ло претерпи́м, / да
венцы́ побе́дными увязе́мся / от Христа́ Бо́га и
Спа́са душ на́ших.</p>

<p class="MsoNormal" id="n15175"><span style="color:red" id="n15176">М</span>е́щуще одея́ния
вся, / входя́ще без тре́пета во е́зеро, / друг ко дру́гу
глаго́лаху святи́и му́ченицы: / за рай, его́же
погуби́хом, / риз тле́нных днесь не пощади́м, / зми́я
ра́ди иногда́ тлетво́рнаго облече́ни бы́вше, /
совлеце́мся ны́не за всех воскресе́ние, / пренебреже́м лед
раста́ющийся и плоть возненави́дим, / да венцы́ побе́дными
увязе́мся / от Христа́ Бо́га и Спа́са душ на́ших.</p>

<p class="MsoNormal" id="n15177"><span style="color:red" id="n15178">В</span>и́дяще я́ко
наслажде́ние му́ки, / теку́ще ко е́зеру студену́,
я́ко к теплоте́, / глаго́лаху святи́и му́ченицы: / не
устраши́мся часа́ зи́мнаго, / да стра́шныя гее́нны
огня́ убежи́м; / сожжена́ бу́ди нога́, / да
ликовству́ет ве́чно, / рука́ же отъе́млема, / да
возде́ется ко Го́споду. / И не пощади́м естества́
умира́ющаго, / изво́лим смерть, да венцы́ побе́дными
увязе́мся / от Христа́ Бо́га и Спа́са душ на́ших.</p>

<p class="MsoNormal" id="n15179"><span style="color:red" id="n15180">Слава, глас тойже, первую стихиру:</span>
Терпя́ще настоя́щая до́блественне, / ра́дующеся
наде́емыми, / друг ко дру́гу глаго́лаху святи́и
му́ченицы: / не бо риз совлачи́мся, / но ве́тхаго челове́ка
отлага́ем. / Люта́ зима́, но сла́док рай, / боле́знен
лед, но сла́дко восприя́тие, / не уклони́мся у́бо, о
во́ини! / Ма́ло претерпи́м, / да венцы́ побе́дными
увязе́мся / от Христа́ Бо́га и Спа́са душ на́ших.</p>

<p class="MsoNormal" id="n15181"><span style="color:red" id="n15182">И ныне, Богородичен:</span> Пре́йде
сень зако́нная, / благода́ти прише́дши, / я́коже бо
купина́ не сгара́ше опаля́ема, / та́ко Де́ва
родила́ еси́ / и Де́ва пребыла́ еси́. / Вме́сто
столпа́ о́гненнаго, / пра́ведное возсия́ Со́лнце: /
вме́сто Моисе́я, Христо́с, / Спасе́ние душ на́ших.</p>

<p class="MsoNormal" id="n15183"><span style="color:red" id="n15184">Вход. Прокимен. И чтения дне, и святы́х
три.</span></p>

<h3 id="n15185">Проро́чества Иса́иина чте́ние.</h3>

<p class="MsoNormal" id="n15186"><span style="color:red" id="n15187">Т</span>а́ко глаго́лет
Госпо́дь: вси язы́цы собра́шася вку́пе, и соберу́тся
кня́зи от них. Кто возвести́т сия́ в них? Или́, я́же
от нача́ла, кто слы́шана сотвори́т вам? Да приведу́т
свиде́тели своя́, и оправдя́тся, и да услы́шат, и да
реку́т и́стину. Бу́дите Ми свиде́тели, и Аз
Свиде́тель, глаго́лет Госпо́дь Бог, и о́трок его́же
избра́х. Да позна́ете, и ве́руете Ми, и разуме́ете,
я́ко Аз есмь, пре́жде Мене́ не бысть ин бог, и по Мне не
бу́дет. Аз есмь Бог, и несть ра́зве Мене́ спаса́яй. Аз
возвести́х и спасо́х, уничижи́х и не бе в вас чу́ждий. Вы
Мне свиде́тели, и Аз Госпо́дь Бог, и еще́ от нача́ла Аз
есмь, и несть от рук Мои́х избавля́яй. Сотворю́, и кто
отврати́т то? Си́це глаго́лет Госпо́дь Бог, избавля́яй
вас Святы́й Изра́илев.</p>

<p class="MsoNormal" align="right" style="text-align:right" id="n15188"><span style="font-size:
8.0pt;color:red" id="n15189">Ис 43:9–14</span></p>

<h3 id="n15190">Прему́дрости Соломо́новы чте́ние.</h3>

<p class="MsoNormal" id="n15191"><span style="color:red" id="n15192">П</span>ра́ведных ду́ши в
руце́ Бо́жией, и не прико́снется их му́ка. Непщева́ни
бы́ша во очесе́х безу́мных умре́ти, и вмени́ся
озлобле́ние исхо́д их. И е́же от нас ше́ствие
сокруше́ние, они́ же суть в ми́ре. И́бо пред лице́м
челове́ческим, а́ще и му́ку прии́мут, упова́ние их
безсме́ртия испо́лнено. И в ма́ле нака́зани бы́вше,
вели́кими благоде́тельствовани бу́дут, я́ко Бог
искуси́ я́ и обре́те их досто́йны Себе́. Я́ко
зла́то в горни́ле искуси́ их и, я́ко всепло́дие
же́ртвенное, прия́т я́. И во вре́мя посеще́ния их
возсия́ют и, я́ко и́скры по сте́блию, потеку́т.
Су́дят язы́ком и облада́ют людьми́, и воцари́тся
Госпо́дь в них во ве́ки. Наде́ющиися Нань разуме́ют
и́стину, и ве́рнии в любви́ пребу́дут Ему́; я́ко
благода́ть и ми́лость в преподо́бных Его́ и посеще́ние
во избра́нных Его́.</p>

<p class="MsoNormal" align="right" style="text-align:right" id="n15193"><span style="font-size:
8.0pt;color:red" id="n15194">Прем 3:1–9</span></p>

<h3 id="n15195">Прему́дрости Соломо́новы чте́ние.</h3>

<p class="MsoNormal" id="n15196"><span style="color:red" id="n15197">П</span>ра́ведницы во
ве́ки живу́т, и в Го́споде мзда их, попече́ние их у
Вы́шняго. Сего́ ра́ди прии́мут Ца́рствие
благоле́пия, и вене́ц добро́ты от руки́ Госпо́дни,
зане́ десни́цею покры́ет я́ и мы́шцею защити́т
их. Прии́мет всеору́жие рве́ние Свое́, и вооружи́т
тварь в месть враго́м. Облече́тся в броня́ пра́вды, и
возложи́т шлем, суд нелицеме́рен. Прии́мет щит непобеди́мый
преподо́бие, поостри́т же напра́сный гнев во ору́жие,
спобо́рет же с ним мир на безу́мныя. По́йдут праволу́чныя
стре́лы мо́лниины и, я́ко от благокру́гла лу́ка
облако́в, на наме́рение полетя́т. И от каменоме́тныя
я́рости испо́лнь паду́т гра́ды, вознегоду́ет на них
вода́ морска́я, ре́ки же потопя́т я́ на́гло.
Сопроти́в ста́нет им дух си́лы и, я́ко ви́хор,
разве́ет их, и опустоши́т всю зе́млю беззако́ние, и
злоде́йство преврати́т престо́лы си́льных. Слы́шите
у́бо, ца́рие, и разуме́йте, навы́кните судии́
конце́в земли́. Внуши́те, держа́щии мно́жества и
гордя́щиися о наро́дех язы́к. Я́ко дана́ есть от Го́спода
держа́ва вам и си́ла от Вы́шняго.</p>

<p class="MsoNormal" align="right" style="text-align:right" id="n15198"><span style="font-size:
8.0pt;color:red" id="n15199">Прем 5:15–24; 6:1–3</span></p>

<p class="MsoNormal" id="n15200"><span style="color:red" id="n15201">И прочее последование преждесвященныя.
Аще же не совершается Литургия преждесвященная, пое́м на стиховне Триоди
самогласен дне, дважды, и мученичен.</span></p>

<h3 id="n15202">Слава, святы́х, глас 6:</h3>

<p class="MsoNormal" id="n15203"><span style="color:red" id="n15204">В</span> песнопе́ниих
восхва́лим, ве́рнии, / страстоте́рпцев четы́редесять
му́чеников / и к ним сладкопе́сненно возопии́м, глаго́люще:
/ ра́дуйтеся, страда́льцы Христо́вы, / Иси́хие,
Мели́тоне, Ира́клие, / Смара́где и До́мне, / Евни́ке,
Уа́ле и Вивиа́не, / Кла́вдие и При́ске. / Ра́дуйтеся, Феоду́ле,
Евти́хие и Иоа́нне, / Ксанфи́е, Илиа́не, Сиси́ние, /
Кири́е, Агги́е, Ае́тие и Фла́вие. / Ра́дуйтеся,
Ака́кие, Екди́кие, Лисима́хе, / Алекса́ндре, Или́е и
Горго́ние, / Фео́филе, Дометиа́не, и Боже́ственный
Га́ие, и Горго́ние. / Ра́дуйтеся, Евти́хие и Афана́сие,
/ Кири́лле и Сакердо́не, / Нико́лае и Вале́рие, /
Филокти́ме, Севериа́не и Худи́е. / Я́ко иму́щии
дерзнове́ние ко Христу́ Бо́гу на́шему, / му́ченицы
всечестни́и, / Того́ приле́жно моли́те / спасти́ся
ве́рою соверша́ющим всечестну́ю па́мять ва́шу.</p>

<p class="MsoNormal" id="n15205"><span style="color:red" id="n15206">И ныне, Богородичен, глас тойже: </span>Богоро́дице,
Ты еси́ лоза́ и́стинная, / возрасти́вшая нам Плод живота́,
/ Тебе́ мо́лимся: / моли́ся, Влады́чице, со святы́ми апо́столы
/ поми́ловати ду́ши на́ша.</p>

<h3 id="n15207">По Ны́не отпуща́еши: тропарь, глас 1:</h3>

<p class="MsoNormal" id="n15208"><span style="color:red" id="n15209">Б</span>оле́зньми святы́х,
и́миже о Тебе́ пострада́ша, / умоле́н бу́ди,
Го́споди, / и вся на́ша боле́зни исцели́, /
Человеколю́бче, мо́лимся.</p>

<h4 id="n15210">Ин тропарь, глас 1:</h4>

<p class="MsoNormal" id="n15211"><span style="color:red" id="n15212">С</span>трастоте́рпцы
всечестни́и, / во́ини Христо́вы четы́редесяте, /
тве́рдии ору́жницы, / сквозе́ бо огнь и во́ду
проидо́сте / и А́нгелом согра́ждане бы́сте, / с
ни́миже моли́теся Христу́ о и́же ве́рою хва́лящих
вас. / Сла́ва Да́вшему вам кре́пость, / сла́ва
Венча́вшему вас, / сла́ва Подава́ющему ва́ми всем
исцеле́ния.</p>

<h4 id="n15213">Ин тропарь, глас 3:</h4>

<p class="MsoNormal" id="n15214"><span style="color:red" id="n15215">С</span>трастоте́рпцы
Христо́вы четы́редесяте, / во гра́де Севасти́йстем
му́жественно пострада́вшии, / чрез огнь и во́ду проше́дший,
/ в поко́й ве́чный вше́дшии, / моли́теся о нас ко
Го́споду, / да жизнь ми́рну сохрани́т / и ду́ши на́ша
спасе́т, я́ко Человеколюбец.</p>

<p class="MsoNormal" id="n15216"><span style="color:red" id="n15217">Слава, и ныне, Богородичен.</span></p>

<p class="MsoNormal" id="n15218"><span style="color:red" id="n15219">Ектении, и три поклоны великия, и
отпуст.</span></p>

<h2 id="n15220"><a name="_НА_УТРЕНИ_36" id="n15221"></a>НА УТРЕНИ</h2>

<h3 id="n15222">На Бог Госпо́дь:<br id="n15223">
тропарь святых дважды, глас 1:</h3>

<p class="MsoNormal" id="n15224"><span style="color:red" id="n15225">Б</span>оле́зньми святы́х,
и́миже о Тебе́ пострада́ша, / умоле́н бу́ди,
Го́споди, / и вся на́ша боле́зни исцели́, /
Человеколю́бче, мо́лимся.</p>

<p class="MsoNormal" id="n15226"><span style="color:red" id="n15227">Слава, и ныне, Богородичен:</span>
Гаврии́лу, веща́вшу Тебе́, Де́во, ра́дуйся, / со
гла́сом воплоща́шеся всех Влады́ка, / в Тебе́, Святе́м
Киво́те, / я́коже рече́ пра́ведный Дави́д; /
яви́лася еси́ ши́ршая небе́с, / поноси́вши
Зижди́теля Твоего́. / Сла́ва Все́льшемуся в Тя, /
сла́ва Проше́дшему из Тебе́, / слава Свободи́вшему нас
рождество́м Твои́м.</p>

<p class="MsoNormal" id="n15228"><span style="color:red" id="n15229">И обычныя кафизмы. По 1-й и по 2-й
кафизмах седальны Триоди. Ектении же не глаголем. По 3-й же кафизме глаголет
иерей ектению малую.</span></p>

<h3 id="n15230">Таже седален, глас 4.<br id="n15231">
Подобен: Яви́лся еси́ днесь:</h3>

<p class="MsoNormal" id="n15232"><span style="color:red" id="n15233">Ч</span>естну́ю твердь
церко́вную, / я́ко зве́зды велича́йшия, просвеща́ете
при́сно и ве́рныя озаря́ете, / му́ченицы Боже́ственнии
Христо́вы четы́редесяте.</p>

<h4 id="n15234">Слава, глас тойже. Подобен: Вознесы́йся:</h4>

<p class="MsoNormal" id="n15235"><span style="color:red" id="n15236">М</span>у́жественнейшим
по́мыслом преше́дше муче́ние, чу́днии страстоте́рпцы,
/ сквозе́ огнь и во́ду проидо́сте и премину́сте ко
спасе́ния широте́, / насле́дие прие́мше Небе́сное
Ца́рство, / в не́мже твори́те о нас Боже́ственных
мольбы́, / му́дрии четы́редесяте.</p>

<p class="MsoNormal" id="n15237"><span style="color:red" id="n15238">И ныне, Богородичен:</span>
Е́же благода́рно воспева́ти от се́рдца / и испроси́ти
приле́жно, Богоро́дице, Твоя́ ми́лости, Влады́чице, /
рабы́ Твоя́ зову́щия и глаго́лющия: / Пресвята́я
Де́во, предвари́ и изба́ви от враг неви́димых и
ви́димых / и вся́каго преще́ния, / Ты бо еси́ на́ше
заступле́ние.</p>

<h3 id="n15239">Аще ли суббота, кроме первыя недели поста.</h3>

<p class="MsoNormal" id="n15240"><span style="color:red" id="n15241">По 1-й кафизме седален:</span>
Честну́ю твердь: <span style="color:red" id="n15242">дважды.</span></p>

<p class="MsoNormal" id="n15243"><span style="color:red" id="n15244">Слава, и ныне, Богородичен:</span> В
кров Твой, Пречи́стая Де́во, прибега́ющих / мольбу́
прие́млеши от нас: / не преста́й моля́щи Человеколю́бца
спасти́ рабы́ Твоя́.</p>

<p class="MsoNormal" id="n15245"><span style="color:red" id="n15246">По 2-й кафизме, седален:</span>
Му́жественнейшим по́мыслом: <span style="color:red" id="n15247">дважды.</span></p>

<p class="MsoNormal" id="n15248"><span style="color:red" id="n15249">Слава, и ныне, Богородичен:</span>
Е́же благода́рно:</p>

<h3 id="n15250">Полиелей и величание:</h3>

<p class="MsoNormal" id="n15251"><span style="color:red" id="n15252">В</span>елича́ем вас, /
страстоте́рпцы святи́и четы́редесяте, / и чтем честна́я
страда́ния ваша, / я́же за Христа́ / претерпе́ли
есте́.</p>

<h3 id="n15253">Псалом избранный.</h3>

<p class="MsoNormal" id="n15254"><span style="font-size:8.0pt;color:red" id="n15255">1 лик</span> Бог нам
Прибе́жище и Си́ла. <span style="font-size:8.0pt;color:red" id="n15256">2</span> Помо́щник
в ско́рбех обре́тших ны зело́. <span style="font-size:8.0pt;
color:red" id="n15257">1</span> Сего́ ра́ди не убои́мся, внегда́
смуща́ется земля́. <span style="font-size:8.0pt;color:red" id="n15258">2</span> Бо́же,
кто уподо́бится Тебе́; да не премолчи́ши, ниже́
укроти́ши, Бо́же. <span style="font-size:8.0pt;color:red" id="n15259">1</span> Я́ко
се врази́ Твои́ возшуме́ша, и ненави́дящии Тя
воздвиго́ша главу́. <span style="font-size:8.0pt;color:red" id="n15260">2</span> На
лю́ди Твоя́ лука́вноваша во́лею, и совеща́ша на
святы́я Твоя́. <span style="font-size:8.0pt;color:red" id="n15261">1</span> Положи́ша
тру́пия рабо́в Твои́х, бра́шна пти́цам небе́сным.
<span style="font-size:8.0pt;color:red" id="n15262">2</span> Пло́ти преподо́бных
Твои́х звере́м земны́м. <span style="font-size:8.0pt;color:red" id="n15263">1</span>
Пролия́ша кровь их я́ко во́ду. <span style="font-size:8.0pt;
color:red" id="n15264">2</span> Я́ко Тебе́ ра́ди умерщвля́еми
есмы́ весь день. <span style="font-size:8.0pt;color:red" id="n15265">1</span> Вмени́хомся
я́ко о́вцы заколе́ния. <span style="font-size:8.0pt;color:red" id="n15266">2</span>
Положи́л еси́ нас в при́тчу во язы́цех. <span style="font-size:8.0pt;color:red" id="n15267">1</span> И бых я́звен весь день. <span style="font-size:8.0pt;color:red" id="n15268">2</span> Разже́гл еси́ ны,
я́коже разжиза́ется сребро́. <span style="font-size:8.0pt;
color:red" id="n15269">1</span> Проидо́хом сквозе́ огнь и во́ду, и
изве́л еси́ нас в поко́й. <span style="font-size:8.0pt;
color:red" id="n15270">2</span> Весели́теся о Го́споде, и ра́дуйтеся
пра́веднии. <span style="font-size:8.0pt;color:red" id="n15271">1</span> Я́ко
Госпо́дь в ро́де пра́ведных. <span style="font-size:8.0pt;
color:red" id="n15272">2</span> И насле́дие их в век бу́дет. <span style="font-size:8.0pt;color:red" id="n15273">1</span> Воззва́ша пра́веднии и
Госпо́дь услы́ша их. <span style="font-size:8.0pt;color:red" id="n15274">2</span>
Свет возсия́ пра́веднику и пра́вым се́рдцем весе́лие. <span style="font-size:8.0pt;color:red" id="n15275">1</span> В па́мять ве́чную
бу́дет пра́ведник. <span style="font-size:8.0pt;color:red" id="n15276">2</span> Святы́м,
и́же суть на земли́ Его́, удиви́ Госпо́дь вся
хоте́ния Своя́ в них. <span style="font-size:8.0pt;color:red" id="n15277">1</span>
Ди́вен Бог во святы́х Свои́х. <span style="font-size:8.0pt;
color:red" id="n15278">2</span> Пра́ведник я́ко фи́никс процвете́т,
я́ко кедр, и́же в Лива́не, умно́жится. <span style="font-size:8.0pt;color:red" id="n15279">1</span> Возвесели́тся пра́ведник о
Го́споде и упова́ет на Него́. <span style="font-size:8.0pt;
color:red" id="n15280">2</span> И похва́лятся вси пра́вии се́рдцем.</p>

<p class="MsoNormal" id="n15281"><span style="color:red" id="n15282">Сла́ва, и ны́не:</span> Аллилу́иа,<span style="color:red" id="n15283"> трижды.</span></p>

<h3 id="n15284">По полиелеи седален, глас 5.<br id="n15285">
Подобен: Собезнача́льное:</h3>

<p class="MsoNormal" id="n15286"><span style="color:red" id="n15287">С</span>вяты́х му́ченик
удобре́ние, четверосве́тлое се и Богосо́бранное, /
четы́редесяти мно́жество во́ин вои́стинну, / мра́зом
же и огне́м искуси́вшеся, му́дрии, / показа́шася
во́ини всех Царя́ Христа́, / Его́же и мо́лят
спасти́ся нам. <span style="color:red" id="n15288">[Дважды.]</span></p>

<p class="MsoNormal" id="n15289"><span style="color:red" id="n15290">Слава, и ныне, Богородичен:</span>
Себе́ пре́жде Суда́ ны́не пла́чу, / помышля́я
моя́ дела́ лука́вая и лю́тая / и прегреше́ний
глубину́, совозра́стшую мне от ю́ности, Чи́стая, / и
сподавля́ющую ум, / но Твои́м предста́тельством оставле́ние
мне пода́ждь / и спасе́ние улучи́ти сподоби.</p>

<h3 id="n15291">Степенна, 1-й антифон 4-го гласа:</h3>

<p class="MsoNormal" id="n15292"><span style="color:red" id="n15293">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n15294"><span style="color:red" id="n15295">Н</span>енави́дящии Сио́на,
/ посрами́теся от Го́спода, / я́ко трава́ бо огне́м /
бу́дете изсо́хше.</p>

<p class="MsoNormal" id="n15296"><span style="color:red" id="n15297">Сла́ва, и ны́не:</span> Святы́м
Ду́хом / вся́ка душа́ живи́тся, / и чистото́ю возвыша́ется,
/ светле́ется Тро́ическим Еди́нством священнота́йне.</p>

<h3 id="n15298">Прокимен, глас 4:</h3>

<p class="MsoNormal" id="n15299"><span style="color:red" id="n15300">П</span>роидо́хом сквозе́
огнь и во́ду, / и изве́л ны еси́ в поко́й. <span style="color:red" id="n15301">Стих:</span> Разже́гл ны еси́, я́коже
разжиза́ется сребро́.</p>

<p class="MsoNormal" id="n15302"><span style="color:red" id="n15303">Другий прокимен:</span> Вся́кое
дыха́ние / да хва́лит Го́спода. <span style="color:red" id="n15304">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n15305">Евангелие от Луки, зачало 106.</h3>

<p class="MsoNormal" id="n15306"><span style="color:red" id="n15307">Р</span>ече́ Госпо́дь Свои́м
ученико́м: внемли́те от челове́к, возложа́т на вы ру́ки
своя́ и иждену́т, предаю́ще на со́нмища и темни́цы, ведо́мы
к царе́м и влады́кам, и́мене Моего́ ра́ди, прилучи́тся
же вам во свиде́тельство. Положи́те у́бо на сердца́х ва́ших,
не пре́жде поуча́тися отвещава́ти. Аз бо дам вам уста́ и прему́дрость,
е́йже не возмо́гут проти́витися или́ отвеща́ти вси противля́ющиися
вам. Пре́дани же бу́дете и роди́тели, и бра́тиею, и ро́дом,
и дру́ги, и умертвя́т от вас. И бу́дете ненави́дими от всех
и́мене Моего́ ра́ди. И влас главы́ ва́шея не поги́бнет.
В терпе́нии ва́шем стяжи́те ду́шы ва́ша.</p>

<p class="MsoNormal" align="right" style="text-align:right" id="n15308"><span style="font-size:
8.0pt;color:red" id="n15309">Лк 21:12–19</span></p>

<h3 id="n15310">По 50-м псалме.</h3>

<p class="MsoNormal" id="n15311"><span style="color:red" id="n15312">Слава:</span> Моли́твами
святы́х му́ченик, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n15313"><span style="color:red" id="n15314">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n15315"><span style="color:red" id="n15316">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n15317">И стихира самогласна, глас 2:</h3>

<p class="MsoNormal" id="n15318"><span style="color:red" id="n15319">П</span>роро́чески у́бо
вопия́ше Дави́д во псалме́х: / проидо́хом сквозе́ огнь
и во́ду, / и изве́л ны еси́ в поко́й. / Вы же,
му́ченицы Христо́вы, / саме́ми де́лы сло́во
исполня́юще, / проидо́сте сквозе́ огнь и во́ду и
внидо́сте в Ца́рство Небе́сное. / Те́мже моли́теся,
четы́редесяте су́ще страда́льцы, / дарова́ти нам
ве́лию ми́лость.</p>

<p class="MsoNormal" id="n15320"><span style="color:red" id="n15321">Канона два мучеников на 8. Первый
канон, егоже краегранесие:</span> Боговенча́нный полк пою́
му́чеников. <span style="color:red" id="n15322">Иоанна монаха. Глас 2.</span></p>

<h3 id="n15323">Песнь 1</h3>

<p class="MsoNormal" id="n15324"><span style="color:red" id="n15325">Ирмос:</span> Гряди́те,
лю́дие, / пои́м песнь Христу́ Бо́гу, / разде́льшему
мо́ре и наста́вльшему лю́ди, / я́же изведе́ из
рабо́ты еги́петския, / я́ко просла́вися.</p>

<p class="MsoNormal" id="n15326"><span style="color:red" id="n15327">Б</span>оговенча́нный полк
пою́ му́чеников Христо́вых, Богодухнове́нными
пе́сньми, четы́редесяти, / ле́тнюю па́мять све́тло
торжеству́яй, / я́ко просла́вися.</p>

<p class="MsoNormal" id="n15328"><span style="color:red" id="n15329">Н</span>а земли́ всего́
отве́ргшеся именова́ния, / изво́лиша четы́редесяте
христоиме́нное зва́ние, / и́мже ны́не в Вы́шних
живу́т.</p>

<p class="MsoNormal" id="n15330"><span style="color:red" id="n15331">С</span>у́щии во Христе́,
плоть и мир возненави́девше, / ве́тхаго у́бо челове́ка
совлеко́стеся со привре́менною оде́ждею, / во оде́жду же
нетле́ния облеко́стеся.</p>

<p class="MsoNormal" id="n15332"><span style="color:red" id="n15333">Богородичен:</span> Кто изрещи́
Твое́ по досто́инству возмо́жет па́че сло́ва
зача́тие? / Бо́га бо родила́ еси́ пло́тию,
Пречи́стая, / нам я́вльшагося, Спа́са всех нас.</p>

<h4 id="n15334">Другий канон, егоже краегранесие:<br id="n15335">
Боговенча́нный полк пою́ му́ченик.<br id="n15336">
Кир Феофана, глас и ирмос тойже.</h4>

<p class="MsoNormal" id="n15337"><span style="color:red" id="n15338">Б</span>о́га нам,
му́ченицы четы́редесяте, / ны́не благопреме́нна
сотвори́те моли́твами ва́шими, / чи́стою се́рдца
любо́вию призыва́ющим вас.</p>

<p class="MsoNormal" id="n15339"><span style="color:red" id="n15340">Н</span>а Небесе́х
трисо́лнечнаго сия́ния заря́ми просвеща́еми,
четы́редесяте, / на земли́ изме́рзшия зимо́ю
напа́стей, / покры́йте ны, пою́щия вы.</p>

<p class="MsoNormal" id="n15341"><span style="color:red" id="n15342">Н</span>еразори́ма
благоче́стия и непоколеби́мая Це́ркве забра́ла,
четы́редесяте, / христоимени́тое зва́ние лю́те смуща́емаго
ны́не умири́те.</p>

<p class="MsoNormal" id="n15343"><span style="color:red" id="n15344">Богородичен:</span>
Преесте́ственно над все́ми су́щаго родила́ еси́
Зижди́теля и Го́спода, / плоть бы́вша нас ра́ди,
челове́к, / Де́во Богоро́дице Ма́ти Неискусому́жная.</p>

<p class="MsoNormal" id="n15345"><span style="color:red" id="n15346">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n15347">Песнь 3</h3>

<p class="MsoNormal" id="n15348"><span style="color:red" id="n15349">Ирмос:</span> Утверди́ нас в
Тебе́, Го́споди, / Дре́вом умерщвле́й грех, / и страх Твой
всади́ / в сердца́ нас, пою́щих Тя.</p>

<p class="MsoNormal" id="n15350"><span style="color:red" id="n15351">В</span>о́инство, и жизнь, и
красоту́ теле́с, / и бога́тство пренебре́гше, /
благосла́внии четы́редесять Христа́ вме́сто всех
насле́доваша.</p>

<p class="MsoNormal" id="n15352"><span style="color:red" id="n15353">К</span>а́мением неща́дно
четы́редесяте повеле́нием бие́ми мучи́телевым, /
мета́ния Бо́жиим Ду́хом на повелева́ющий
возвраща́хуся.</p>

<p class="MsoNormal" id="n15354"><span style="color:red" id="n15355">Г</span>лаго́лаше на
самаго́, мучи́телевыми устна́ми змий созда́вшаго
хулу́, / но того́ богобо́рная уста́ на му́ченики
ка́меньми сокруша́ются.</p>

<p class="MsoNormal" id="n15356"><span style="color:red" id="n15357">Богородичен:</span> Без се́мене
во утро́бе Бо́га зачала́ еси́ / и ро́ждши
несказа́нно вопло́щшася, / на Него́же зре́ти не
сме́ют, Чи́стая, Небе́сныя си́лы, Присноде́во.</p>

<p class="MsoNormal" id="n15358">&nbsp;</p>

<p class="MsoNormal" id="n15359"><span style="color:red" id="n15360">Ин, ирмос тойже.</span></p>

<p class="MsoNormal" id="n15361"><span style="color:red" id="n15362">В</span>о́инство
му́ченическое / и спряже́нный ли́че му́ченик
венцено́сец, Влады́це предстоя́ще, / восхваля́ющия вы
при́сно спаса́йте.</p>

<p class="MsoNormal" id="n15363"><span style="color:red" id="n15364">Е́</span>зером страсте́й
обурева́емии и волно́ю напа́стей лю́тых, / к вам,
четы́редесятем Христо́вым во́ином, прибега́ем.</p>

<p class="MsoNormal" id="n15365"><span style="color:red" id="n15366">В</span> не́дрех
Авраа́мовых согрева́емии и сла́вною оде́ждею
украша́емии, / зимо́ю обстоя́ния свя́занных разреши́ти
помоли́теся.</p>

<p class="MsoNormal" id="n15367"><span style="color:red" id="n15368">Богородичен:</span>
Утвержде́ние бу́ди, и прибе́жище, и покро́в, Де́во
Богоневе́сто, / ве́рою к Тебе́ прибега́ющим / и Бо́жию
Тя Ма́терь испове́дающим.</p>

<p class="MsoNormal" id="n15369"><span style="color:red" id="n15370">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n15371">Седален, глас 8.<br id="n15372">
Подобен: Прему́дрости:</h3>

<p class="MsoNormal" id="n15373"><span style="color:red" id="n15374">Х</span>ристу́
вво́инившеся му́ченически, / врага́ низложи́вше
страда́льчески, / де́лы испо́лнисте проро́ка глаго́лы:
/ сквозе́ бо огнь и во́ду му́жески проидо́сте, /
поко́й обре́тше, жизнь нетле́нную. / Те́мже Небе́сными
укра́шшеся венцы́, / с ли́ки весели́теся безпло́тных,
блаже́ннии страстоте́рпцы прехва́льнии, / моли́те
Христа́ Бо́га грехо́в оставле́ние дарова́ти /
чту́щим любо́вию святу́ю па́мять ва́шу.</p>

<p class="MsoNormal" id="n15375"><span style="color:red" id="n15376">Слава, и ныне, Богородичен:</span> В
напа́сти многоплете́нныя впад от враг ви́димых и
неви́димых, / бу́рею одержи́м безчи́сленных
согреше́ний мои́х, / и я́ко к те́плому заступле́нию и
покро́ву моему́, Чи́стая, / ко приста́нищу притека́ю
Твоея́ бла́гости. / Те́мже, Пречи́стая, из Тебе́
Воплоще́нному безсе́менно / моли́ся приле́жно о всех
рабе́х Твои́х, / непреста́нно моля́щих Ти ся,
Богоро́дице Пречи́стая, / моля́щи Его́ при́сно
согреше́ний оставле́ние дарова́ти / воспева́ющим
досто́йно сла́ву Твою́.</p>

<h3 id="n15377">Песнь 4</h3>

<p class="MsoNormal" id="n15378"><span style="color:red" id="n15379">Ирмос:</span> Услы́шах,
Го́споди, / слух Твоего́ смотре́ния / и просла́вих Тя, /
Еди́не Человеколю́бче.</p>

<p class="MsoNormal" id="n15380"><span style="color:red" id="n15381">У</span>мовре́дуете, –
глаго́лаху страда́льцы, – / стра́нную тщету́ всу́е
простира́юще, пребезбо́жнейшии.</p>

<p class="MsoNormal" id="n15382"><span style="color:red" id="n15383">И</span>зощре́ны мечи́, и
зве́ри, и огнь, и крест святы́м / Христо́вы гони́тели
простира́ху.</p>

<p class="MsoNormal" id="n15384"><span style="color:red" id="n15385">С</span>тра́шен нам, –
глаго́лаху страда́льцы, – огнь гее́нский, / ны́нешняго же,
я́ко клевре́та, не убои́мся.</p>

<p class="MsoNormal" id="n15386"><span style="color:red" id="n15387">Д</span>а отъя́ты бу́дут
ру́ки, сожже́на же бу́ди нога́, – / святи́и
вопия́ху, – / нетле́нны бо сия́ па́ки прии́мем.</p>

<p class="MsoNormal" id="n15388"><span style="color:red" id="n15389">Богородичен:</span> Мо́лим Тя,
Пречи́стая, Бо́га безсе́менно заче́ншую, / при́сно
моли́тися за рабы́ Твоя́.</p>

<p class="MsoNormal" id="n15390">&nbsp;</p>

<p class="MsoNormal" id="n15391"><span style="color:red" id="n15392">Ин, ирмос тойже.</span></p>

<p class="MsoNormal" id="n15393"><span style="color:red" id="n15394">П</span>росвеще́ние нам,
му́ченицы, от Бо́га бы́сте, / в сия́ние бо
облеко́стеся неприсе́нное.</p>

<p class="MsoNormal" id="n15395"><span style="color:red" id="n15396">Б</span>огоизбра́нный,
моли́ся, собо́ре му́ченик венцено́сный, / изба́вити
бед воспева́ющия тя.</p>

<p class="MsoNormal" id="n15397"><span style="color:red" id="n15398">С</span>вет непристу́пный,
святи́и, Христо́в ви́дети сподо́бльшеся, / су́щия во
тьме сия́ти удосто́йте.</p>

<p class="MsoNormal" id="n15399"><span style="color:red" id="n15400">О</span>блиста́юще,
сла́внии, мы́сленным Христа́ светонаставле́нием, / к
зари́ Боже́ственней руково́дствуйте.</p>

<p class="MsoNormal" id="n15401"><span style="color:red" id="n15402">Богородичен:</span>
Песносло́вяще, Чи́стая, из утро́бы Твоея́
вопло́щшагося, / Тя славосло́вим, я́ко Бо́жию Ма́терь.</p>

<p class="MsoNormal" id="n15403"><span style="color:red" id="n15404">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n15405">Песнь 5</h3>

<p class="MsoNormal" id="n15406"><span style="color:red" id="n15407">Ирмос:</span> Све́та
Пода́телю и веко́в Тво́рче, Го́споди, / во све́те
Твои́х повеле́ний наста́ви нас: / ра́зве бо Тебе́,
ино́го бо́га не зна́ем.</p>

<p class="MsoNormal" id="n15408"><span style="color:red" id="n15409">Н</span>еи́стовством
пребезу́мным гони́телей / страда́льцы под возду́хом на
сту́дени обноществова́ти осуди́вшеся, / воспева́ху
пе́ние Бо́гу благода́рственное.</p>

<p class="MsoNormal" id="n15410"><span style="color:red" id="n15411">Р</span>а́дующеся
четы́редесяте Христо́вы му́ченицы, / боле́зненный
претерпе́вше лед, во е́зере стоя́ще, / наде́ждею
Боже́ственных венце́в укрепля́еми.</p>

<p class="MsoNormal" id="n15412"><span style="color:red" id="n15413">С</span>мех предлага́ется
четы́редесятем Христо́вым му́чеником, / уда́влен быв
пре́жде гнездя́щийся в вода́х змий, / пагуборо́дныя бо
кре́пости лиши́ся.</p>

<p class="MsoNormal" id="n15414"><span style="color:red" id="n15415">Богородичен:</span> Тебе́,
ро́ждшей Христа́, всех Зижди́теля, зове́м: / ра́дуйся,
Чи́стая, ра́дуйся, возсия́вшая Свет нам, / ра́дуйся,
вме́щшая Бо́га Невмести́маго.</p>

<p class="MsoNormal" id="n15416">&nbsp;</p>

<p class="MsoNormal" id="n15417"><span style="color:red" id="n15418">Ин, ирмос тойже.</span></p>

<p class="MsoNormal" id="n15419"><span style="color:red" id="n15420">Н</span>еи́стовства
ерети́ческаго, четы́редесяте, / и ны́не изба́вите
Христо́ву честну́ю Це́рковь, / в не́йже ро́ждшеся, в толи́ко
досто́инство и сла́ву премину́сте.</p>

<p class="MsoNormal" id="n15421"><span style="color:red" id="n15422">Я́</span>вльшеся нам,
четы́редесяте Христо́вы му́ченицы Богоза́рнии, /
огневи́днии свети́льницы, / просвеща́ют ве́рным
благоче́стия путь спаси́тельный.</p>

<p class="MsoNormal" id="n15423"><span style="color:red" id="n15424">О</span>т земли́
преста́вистеся к Небе́сней се́ни, му́ченицы, / иде́же
Христу́ Подвигополо́жнику предстоя́ще, / Боже́ственныя мя
ра́дости улучи́ти сподо́бите.</p>

<p class="MsoNormal" id="n15425"><span style="color:red" id="n15426">Богородичен:</span> Я́ко
непостижи́мое и неудобозри́мое вся́кому, Влады́чице, /
е́же па́че ума́ та́инство, Отрокови́це,
Боже́ственнаго Твоего́ рождества́, / су́щаго бо
вои́стинну Бо́га нам родила́ еси́.</p>

<p class="MsoNormal" id="n15427"><span style="color:red" id="n15428">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n15429">Песнь 6</h3>

<p class="MsoNormal" id="n15430"><span style="color:red" id="n15431">Ирмос:</span> В бе́здне
грехо́вней валя́яся, / неизсле́дную милосе́рдия
Твоего́ призыва́ю бе́здну: / от тли, Бо́же, мя
возведи́.</p>

<p class="MsoNormal" id="n15432"><span style="color:red" id="n15433">Р</span>а́достне
началозло́бный восхити́, я́ко от двоюна́десяти Иу́ду
окая́ннаго, / и от Еде́ма челове́ка, от четы́редесяти
отпа́дшаго.</p>

<p class="MsoNormal" id="n15434"><span style="color:red" id="n15435">Б</span>езсту́ден сый,
всу́е шата́яся, / я́коже бо разбо́йником и Матфи́ем
пе́рвее, / та́ко и ны́не мучи́тель стрегу́щаго
зва́нием осуди́ся.</p>

<p class="MsoNormal" id="n15436"><span style="color:red" id="n15437">С</span>уему́дренный и
рыда́ния досто́ин, и́же живото́в обои́х погреши́,
/ огне́м бо раста́яся и ко огню́ оты́де негаси́мому.</p>

<p class="MsoNormal" id="n15438"><span style="color:red" id="n15439">Богородичен:</span> Неискусому́жно,
Де́во, родила́ еси́ / и ве́чнуеши Де́ва, явля́ющи
и́стиннаго Божества́, / Сы́на и Бо́га Твоего́,
о́бразы.</p>

<p class="MsoNormal" id="n15440">&nbsp;</p>

<p class="MsoNormal" id="n15441"><span style="color:red" id="n15442">Ин, ирмос тойже.</span></p>

<p class="MsoNormal" id="n15443"><span style="color:red" id="n15444">Б</span>о́дрствующии и
тре́звеннии храни́телие ро́да челове́ческаго
яви́стеся, держа́внии, / и моли́твенницы моле́ний, / помо́щницы
же печа́льных поста́вистеся.</p>

<p class="MsoNormal" id="n15445"><span style="color:red" id="n15446">Н</span>епристу́пными
сия́юще добро́тами в Це́ркви Христо́ве, всехва́льнии,
/ искуше́ний изба́вите с любо́вию вас почита́ющих.</p>

<p class="MsoNormal" id="n15447"><span style="color:red" id="n15448">Б</span>еся́щихся
мучи́телей всеизря́днии дре́вле потреби́телие
пре́лести бы́сте / и нам ны́не по́мощь ско́рая и
стена́ бу́дите.</p>

<p class="MsoNormal" id="n15449"><span style="color:red" id="n15450">Богородичен:</span> На Тя
упова́ние возложи́х, Ма́ти Присноде́во, спасе́ния
моего́ / и Тя Предста́тельницу положи́х жи́зни, /
тве́рду же и непоколеби́му.</p>

<p class="MsoNormal" id="n15451"><span style="color:red" id="n15452">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n15453">Кондак, глас 6.<br id="n15454">
Подобен: Е́же о нас:</h3>

<p class="MsoNormal" id="n15455"><span style="color:red" id="n15456">В</span>се во́инство ми́ра
оста́вльше, / на Небесе́х Влады́це прилепи́стеся, /
страстоте́рпцы Госпо́дни четы́редесять, / сквозе́ огнь бо и
во́ду проше́дше, блаже́ннии, / досто́йно восприя́сте
сла́ву с Небе́с / и венце́в мно́жество.</p>

<p class="MsoNormal" id="n15457"><span style="color:red" id="n15458">Икос:</span> На престо́ле
непристу́пнем седя́щему, / просте́ршему Не́бо, я́ко
ко́жу, / и зе́млю утверди́вшему, / и собра́вшему во́ды
в со́нмы их, / вся от не су́щих сотво́ршему бы́ти / и всем
подаю́щу дыха́ние и живо́т, / прие́млющему от
Арха́нгел пе́ние, и от А́нгел покланя́емому, / и от всех
сла́вимому, Христу́ Вседержи́телю, / Зижди́телю и
Бо́гу на́шему, припа́даю, недосто́йный, / принося́
мое́ моле́ние, сло́ва благода́ти прошу́: / да
возмогу́ благоче́стно воспе́ти и аз святы́я, / я́же
Сам показа́в победи́тели, / дарова́в им сла́ву с
Небе́с и венце́в мно́жество.</p>

<h3 id="n15459">Песнь 7</h3>

<p class="MsoNormal" id="n15460"><span style="color:red" id="n15461">Ирмос:</span> О́бразу
злато́му, на по́ле Деи́ре служи́му, / трие́ Твои́
о́троцы небрего́ша безбо́жнаго веле́ния, / посреде́ же
огня́ вве́ржени, ороша́еми, поя́ху: / благослове́н
еси́, Бо́же оте́ц на́ших.</p>

<p class="MsoNormal" id="n15462"><span style="color:red" id="n15463">У</span>жасе́ся, зря
венцы́, страж четы́редесяти, / и, отри́нув любожи́зненное,
впери́ся раче́нием явле́нныя Твоея́ сла́вы, / и с
му́ченики поя́ше: / благослове́н еси́, Бо́же
оте́ц на́ших.</p>

<p class="MsoNormal" id="n15464"><span style="color:red" id="n15465">В</span> ба́ню прите́к
душетле́нну, умерщвля́ется жизнолю́бный; / христолю́бец же,
хи́щник изря́днейший ви́денных быв, / я́коже в ба́ни
нетле́ния с му́ченики поя́ше: / благослове́н еси́,
Бо́же оте́ц на́ших.</p>

<p class="MsoNormal" id="n15466"><span style="color:red" id="n15467">О</span>гню́ мы́сленному,
возжже́ну во уме́х четы́редесяти, / многоко́зненное
нече́ствующих попаля́шеся безу́мие, / я́коже не́кий
воск та́емь. / Тебе́ же, Христе́, воспева́ху: /
благослове́н еси́, Бо́же оте́ц на́ших.</p>

<p class="MsoNormal" id="n15468"><span style="color:red" id="n15469">Я́</span>ко зело́
светла́, благоле́пна же, Христе́, Креста́ Твоего́
си́ла, / проти́вными венцы́ плету́щи четы́редесятим
му́чеником. / Во́ду бо и огнь проше́дше, в нетле́нии
зову́т: / благослове́н еси́, Бо́же оте́ц на́ших.</p>

<p class="MsoNormal" id="n15470"><span style="color:red" id="n15471">Богородичен:</span> Тя купину́
Моисе́й в горе́ Сина́йстей огнепали́мую, Чи́стая,
предзря́ше, / поне́сшую неопа́льно нестерпи́мую зарю́
неизрече́ннаго Существа́, / соедини́вшагося дебельству́
пло́ти, / еди́ныя в ней святы́х Ипоста́сей.</p>

<p class="MsoNormal" id="n15472">&nbsp;</p>

<p class="MsoNormal" id="n15473"><span style="color:red" id="n15474">Ин, ирмос тойже.</span></p>

<p class="MsoNormal" id="n15475"><span style="color:red" id="n15476">Н</span>аста́ све́тло
ле́тняя ва́ша па́мять, всебога́тии, / просвеща́ющи
дале́че сия́ющая поста́ све́тлостию. / Сию́
пра́зднующе ве́рою, с ва́ми воспева́ем: / благослове́н
еси́, Бо́же оте́ц на́ших.</p>

<p class="MsoNormal" id="n15477"><span style="color:red" id="n15478">Р</span>еши́телие
страсте́й и свети́льницы, издале́ча сия́ющии, / ми́ра
очище́ние, пре́лести разруше́ние, / велегла́снии
и́стины пропове́дницы, / лжи прогони́телие всем яви́стеся,
пою́ще: / благослове́н еси́, Бо́же оте́ц на́ших.</p>

<p class="MsoNormal" id="n15479"><span style="color:red" id="n15480">С</span>вети́ла
мы́сленная, сия́юще нам, яви́стеся, му́ченицы, /
обурева́емыя спаса́ете и наставля́ете пла́вающия, /
жития́ волну́ющияся бу́рею, Христу́ воспева́юще: /
благослове́н еси́, Бо́же оте́ц на́ших.</p>

<p class="MsoNormal" id="n15481"><span style="color:red" id="n15482">К</span>расно́ Бо́гу и
А́нгелом возжеле́нно, / четы́редесяте Богособра́нное, и
Богодухнове́нное, и пресве́тлое ополче́ние, / Боже́ственное
и стра́шное всеору́жие вопию́ще и глаго́люще: /
благослове́н еси́, Бо́же оте́ц на́ших.</p>

<p class="MsoNormal" id="n15483"><span style="color:red" id="n15484">Богородичен:</span> Свети́льник
Све́та, и о́блак све́тел, / и свяще́ния ме́сто
показа́ся, Неискусобра́чная, / и́бо святы́х Свята́го
Сло́ва прия́т несказа́нно. / Его́же пою́ще,
взыва́ем: / благослове́н еси́, Бо́же оте́ц
на́ших.</p>

<p class="MsoNormal" id="n15485"><span style="color:red" id="n15486">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n15487">Песнь 8</h3>

<p class="MsoNormal" id="n15488"><span style="color:red" id="n15489">Ирмос:</span> В пещь о́гненную
ко отроко́м евре́йским снизше́дшаго / и пла́мень в
ро́су прело́жшаго Бо́га, / по́йте, дела́, я́ко
Го́спода, / и превозноси́те во вся ве́ки.</p>

<p class="MsoNormal" id="n15490"><span style="color:red" id="n15491">Н</span>еи́стовно
страда́льцем поусти́в враг вся́ко зда́ние, все́ми
постыде́ся, / четы́редесять бо непреста́нно пою́т
Го́спода / и превозно́сят во вся ве́ки.</p>

<p class="MsoNormal" id="n15492"><span style="color:red" id="n15493">Н</span>еми́лостивно за
Христа́ теле́с ва́ших у́ды сокру́шшеся, /
всесожже́ние Боже́ственно принесо́стеся Бо́гу, / со
А́нгелы при́сно ликуете, му́ченицы, пою́ще Христа́ во
ве́ки вся.</p>

<p class="MsoNormal" id="n15494"><span style="color:red" id="n15495">К</span>ре́постию смы́сла,
его́же роди́, на ра́мена взе́мши, христолюби́вая
ма́ти, / благоче́стия плод прино́сит, с му́ченики
му́ченика, / священноде́йству Авраа́мову подо́бящися.</p>

<p class="MsoNormal" id="n15496"><span style="color:red" id="n15497">К</span> непреста́нней
жи́зни правоте́чно, о сы́не, твори́ ше́ствие, – /
христолюби́вая ма́ти христолюби́вому де́тищу вопия́ше,
– / не терплю́ тебе́ второ́е, Подвигополо́жнику
Христу́ яви́тися.</p>

<p class="MsoNormal" id="n15498"><span style="color:red" id="n15499">Богородичен:</span> И́же в
не́дрех О́тчих / неразде́льно же Сы́на седя́щаго, в
веще́ственнем чре́ве Твое́м все́льшася, Чи́стая, /
пое́м, Де́во Богоневе́сто, и превозно́сим во вся
ве́ки.</p>

<p class="MsoNormal" id="n15500">&nbsp;</p>

<p class="MsoNormal" id="n15501"><span style="color:red" id="n15502">Ин, ирмос тойже.</span></p>

<p class="MsoNormal" id="n15503"><span style="color:red" id="n15504">П</span>ретво́ршеся к
жи́зни и́стинней, е́же о Христе́ ны́не
сокрове́нней, / к зи́мней и боле́зненней кончи́не,
до́блии, кре́пко вда́стеся, / спасе́ния и оставле́ния
прося́ще нам.</p>

<p class="MsoNormal" id="n15505"><span style="color:red" id="n15506">О</span>т земли́ к
Небе́сным преше́дше, страда́льцы венцено́сцы, /
Це́ркви му́ченик победоно́сных ли́че, / бед,
страсте́й, обстоя́ний избавле́ния проси́те нам и
спасе́ния.</p>

<p class="MsoNormal" id="n15507"><span style="color:red" id="n15508">Р</span>асто́рг сме́рти
у́зы Спас, страда́льцем побе́ды подаде́ на смерть, /
четы́редесять бо, мра́зом согрева́еми, поя́ху / и
спасе́ния всем ве́рным прося́ще.</p>

<p class="MsoNormal" id="n15509"><span style="color:red" id="n15510">Н</span>апа́стей прило́ги,
нападе́ние страсте́й, де́монов искуше́ния /
Боже́ственный страстоно́сец лик моли́твою изыма́ет
я́ве / от пою́щих Христа́ во ве́ки.</p>

<p class="MsoNormal" id="n15511"><span style="color:red" id="n15512">Богородичен:</span> Умерщвле́ныя
и к пе́рсти сме́ртней и тле́нию сведе́ныя воскреси́ла
еси́, / Еди́на, Нача́льника жи́зни ро́ждши,
Христа́ Бо́га на́шего, / Влады́чице Де́во,
Чи́стая Богороди́тельнице.</p>

<p class="MsoNormal" id="n15513"><span style="color:red" id="n15514">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n15515">Песнь 9</h3>

<p class="MsoNormal" id="n15516"><span style="color:red" id="n15517">Ирмос:</span> От Бо́га
Бо́га Сло́ва, / неизрече́нною му́дростию прише́дшаго
обнови́ти Ада́ма, / я́дию в тле́ние па́дшаго
лю́те, / от святы́я Де́вы неизрече́нно воплоти́вшагося
нас ра́ди, / ве́рнии, единому́дренно пе́сньми
велича́ем.</p>

<p class="MsoNormal" id="n15518"><span style="color:red" id="n15519">З</span>а Христа́
обнажи́вшеся и ка́мением бие́ни бы́вше, / возду́шную
претерпе́сте зи́мность, / водны́й лед и сокруше́ние уде́с
и, огне́м опа́льшеся, / в ре́чней сия́ете быстрине́
издале́ча, / я́коже свети́ла, му́ченицы четы́редесяте.</p>

<p class="MsoNormal" id="n15520"><span style="color:red" id="n15521">Ж</span>езл си́лы
Боже́ственныя, крест стяжа́вше, / вопия́ху Христу́
страда́льцы четы́редесяте: / Влады́ко Всеси́льный
Победи́телю, руко́ю Тво́ею да венча́емся, / да вси Тя
пе́сньми непреста́нно велича́ем.</p>

<p class="MsoNormal" id="n15522"><span style="color:red" id="n15523">Я́</span>ко боле́знен
у́бо лед, я́коже зело́ безме́рна лю́тость, / ю́же
претерпе́сте, мра́за, но сла́док рай, / Авраа́мова бо
не́дра патриа́рха гре́ют вас в се́лех ве́чных,
му́ченицы четы́редесяте.</p>

<p class="MsoNormal" id="n15524"><span style="color:red" id="n15525">П</span>обеди́вше
страда́ньми и венцы́ прии́мше от Боже́ственныя
Влады́чни десни́цы, / ны́не дарова́ти моли́теся мир
ми́ру и нам спасе́ние, му́ченицы четы́редесяте.</p>

<p class="MsoNormal" id="n15526"><span style="color:red" id="n15527">Богородичен:</span> Неве́сто
Ма́ти Де́во, / А́нгельская мно́жества Твоего́
мо́лят Сы́на, / приими́ моле́ние на́ше, еди́на
наде́жде ве́рных, / и мир ми́ру и нам спасе́ние, Тебе́
лю́бящим, да́руй.</p>

<p class="MsoNormal" id="n15528">&nbsp;</p>

<p class="MsoNormal" id="n15529"><span style="color:red" id="n15530">Ин, ирмос тойже.</span></p>

<p class="MsoNormal" id="n15531"><span style="color:red" id="n15532">П</span>реесте́ственныя
зари́, и ра́дости несказа́нныя, и сла́вы сподо́бистеся
улучи́ти, / ны́не же любо́вию чту́шия вас / напа́стей,
и бед, и лука́вствия изба́вите вра́жия, / Христо́вы
во́ини, му́ченицы четы́редесяте.</p>

<p class="MsoNormal" id="n15533"><span style="color:red" id="n15534">С</span>и́лу, пребога́тии,
Боже́ственную с Небесе́ прие́мше и кре́пость,
соу́зницы Христо́вы, / льсти прогони́телие бы́сте,
отгоня́ще вся́ку и́дольскую мглу непостоя́нную / и
просвеща́юще мир, му́ченицы четы́редесяте.</p>

<p class="MsoNormal" id="n15535"><span style="color:red" id="n15536">У</span>кра́шшеся
добро́тою честна́го муче́ния / и Боже́ственнаго
прича́стницы бы́вше естества́, / вои́стинну
ра́дуетеся, Све́ту сраствори́вшеся светле́йшему и
чи́стому, / Христо́вы во́ини, му́ченицы четы́редесяте.</p>

<p class="MsoNormal" id="n15537"><span style="color:red" id="n15538">Н</span>ы́не Христу́
предстоя́ще благочести́вым дерзнове́нием / и отону́ду
Божества́ све́том облиста́еми, сла́внии, /
восхваля́ющия вы заре́ю освети́тися трисия́нною /
приле́жно моли́те, му́ченицы четы́редесяте.</p>

<p class="MsoNormal" id="n15539"><span style="color:red" id="n15540">Богородичен:</span> Я́вльшийся,
Де́во, души́ моея́ примра́к / све́та Твоего́
невеще́ственными блиста́ньми озари́, две́ре
Боже́ственнаго Све́та, / и огня́ ве́чнаго изба́витися
сподо́би, Чи́стая, / ве́рою и любо́вию пе́сньми Тя
велича́ющаго.</p>

<p class="MsoNormal" id="n15541"><span style="color:red" id="n15542">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n15543">Светилен.<br id="n15544">
Подобен: Жены́, услы́шите:</h3>

<p class="MsoNormal" id="n15545"><span style="color:red" id="n15546">Д</span>есяти́цу
четверочи́сленную, победоно́сный полк, / во́инство святы́х
му́ченик воспои́м досто́йно, / огне́м бо, и сту́дению,
и водо́ю посрами́ша вражде́бных полки́ / и от Христа́
Спа́са венцы́ прия́ша сла́вы.</p>

<p class="MsoNormal" id="n15547"><span style="color:red" id="n15548">Слава:</span> Лик
четверодесяточи́сленный му́чеников четы́редесяти, /
Пребоже́ственныя Тро́ицы доброде́телей четвери́чных, /
огня́, возду́ха, воды́ и земли́, стихи́й
четы́рех, / пе́сньми Боже́ственными да воспое́тся, /
я́ко за Христа́ пострада́вший, всех Влады́це.</p>

<p class="MsoNormal" id="n15549"><span style="color:red" id="n15550">И ныне, Богородичен:</span>
Влады́ку всея́ тва́ри ро́ждши, Ма́ти Де́во, / и
вся́ческих, я́ко су́щи Отрокови́ца, / о Влады́чице
Богоро́дице, страсте́й мучи́тельствующих мя исхити́ / и
проводи́ к милосе́рдия осия́нию / и к прекра́сной
па́сце воскре́сшаго Сы́на Твоего́.</p>

<h3 id="n15551">На хвалитех стихиры на 4, глас 5.<br id="n15552">
Подобен: Ра́дуйся, по́стников:</h3>

<p class="MsoNormal" id="n15553"><span style="color:red" id="n15554">П</span>рииди́те,
му́ченический, бра́тие, / с похвала́ми воспои́м полк, /
мра́зом и огне́м опа́льшийся / и пре́лести зи́му
разжже́нною ре́вностию попали́вший, / во́инство
до́блественнейшее, свяще́ннейший собо́р, / защище́ние же
неразруши́мо и непобеди́мо, / ве́ры забра́ла и
храни́тели, / му́ченик четы́редесяти лик Боже́ственный, /
Це́ркве хода́тая, / си́льне моля́щия Христа́ /
низпосла́ти душа́м на́шим мир и ве́лию ми́лость. <span style="color:red" id="n15555">[Дважды.]</span></p>

<p class="MsoNormal" id="n15556"><span style="color:red" id="n15557">Р</span>а́дуйся, собо́ре
кре́пкий и терпели́вый / и победи́тельное ополче́ние, /
столпы́ благоче́стия, / во́ини Христо́вы, / тве́рдии
ору́жницы и непобеди́мии, / умо́м преси́льнии и душе́ю
му́жественнейшии, / вои́стинну Боже́ственнии, / Бо́гу
возжеле́нный лик святы́й, / Богоизбра́нный сонм, му́ченицы
четы́редесяте, / и́же ра́вны страда́нием, ра́вны и
нра́вом, / и, ра́вныя и венцы́ прие́мше, / Христа́ моли́те
/ дарова́ти душа́м на́шим мир и ве́лию ми́лость.</p>

<p class="MsoNormal" id="n15558"><span style="color:red" id="n15559">Р</span>а́дуйся,
победоно́сное мно́жество, / и́же на бране́х до́бле
му́жествовавше, / зве́зды, проше́дше сквозе́ огнь и
сту́день / и водны́й лед разсы́павше, / зе́млю
онебеси́вше и вся просвети́вше, / в не́дрех Авраа́мовых
ны́не гре́емии / и со А́нгельскими лику́юще во́инствы,
/ му́ченицы четы́редесяте, / цве́ти, дыха́ющии
благово́ние су́що духо́внаго раздая́ния, / Христа́
моли́те / душа́м на́шим дарова́ти ве́лию
ми́лость.</p>

<p class="MsoNormal" id="n15560"><span style="color:red" id="n15561">Слава, глас тойже, самогласен.
Иоанна монаха:</span> Страстоте́рпцы Христо́вы, / всечестны́й
пост све́тльший / соде́ласте па́мятию ва́шего
сла́внаго страда́ния, / четы́редесять бо су́ще,
четыредеся́тницу освяща́ете, / спаси́тельней стра́сти
уподо́бившеся / ва́шим за Христа́ страда́нием. /
Те́мже, иму́ще дерзнове́ние, / моли́теся в ми́ре
дости́гнути нам / в тридне́вное воскресе́ние Бо́га и
Спа́са душ на́ших.</p>

<p class="MsoNormal" id="n15562"><span style="color:red" id="n15563">И ныне, Богородичен:</span>
Блажи́м Тя, Богоро́дице Де́во, / и сла́вим Тя,
ве́рнии, по до́лгу, / град непоколеби́мый, / сте́ну
необори́мую, / тве́рдую Предста́тельницу и прибе́жище душ
на́ших.</p>

<h3 id="n15564">На стиховне,<br id="n15565">
в Триоди самогласен, дважды, и мученичен.</h3>

<p class="MsoNormal" id="n15566"><span style="color:red" id="n15567">Слава, святых, глас 2, самогласен.</span>
И́стины ча́шею от свои́х крове́й, / огне́м
муче́ний и водны́м ле́дом ве́рныя напои́ша /
четверочи́сленная бо десяти́ца, пою́ще песнь Спа́су, /
еди́н у́бо ум всем, / в телесе́х же мно́зех
принесо́шася Христу́, / и богоневе́стная ма́ти /
христолюби́ваго о́трока на ра́мена взе́мши,
глаго́лаше: / гряди́, страда́льче, и постражди́ с
про́чими.</p>

<p class="MsoNormal" id="n15568"><span style="color:red" id="n15569">И ныне, Богородичен:</span>
Непроходи́мая врата́, / та́йно запеча́тствованная, /
благослове́нная Богоро́дице Де́во, / приими́ моле́ния
на́ша / и принеси́ Твоему́ Сы́ну и Бо́гу, / да
спасе́т Тобо́ю ду́ши на́ша.</p>

<p class="MsoNormal" id="n15570"><span style="color:red" id="n15571">Таже,</span> Бла́го есть: <span style="color:red" id="n15572">Трисвятое, тропарь, ектения и три поклоны великий, час 1-й с
кафизмою, и отпуст. Во время же свое бывают 3-й, 6-й и 9-й часы, по чину их с
кафизмами, и блаженны поскору и прочее. На коемждо часе по 3 поклоны великия.</span></p>

<h2 id="n15573"><a name="_В_ТОЙЖЕ_ДЕНЬ" id="n15574"></a>В ТОЙЖЕ ДЕНЬ НА ВЕЧЕРНИ</h2>

<p class="MsoNormal" id="n15575"><span style="color:red" id="n15576">По обычной кафизме, на</span>
Го́споди, воззва́х: <span style="color:red" id="n15577">ставим стихов 10. И поем
Триоди самогласен дне, дважды, и мученичен, и подобны 3. И святых мучеников 4.</span></p>

<h3 id="n15578">Стихиры, глас 1:</h3>

<p class="MsoNormal" id="n15579"><span style="color:red" id="n15580">Л</span>ик
четверодесятосия́нный, / во́инство все богособра́нное /
спросия́ посту́ страда́ньми че<span lang="EN-US" id="n15581">c</span>тны́ми,
/ освеща́ющ и просвеща́ющ, ду́ши на́ша. <span style="color:red" id="n15582">[Дважды.]</span></p>

<p class="MsoNormal" id="n15583"><span style="color:red" id="n15584">Глас 2:</span> Е́зеро,
я́ко рай, и зи́мность, я́ко зной, / му́ченицы
вмени́ша, Христе́ Бо́же, / не устраши́ша по́мысла их
томи́телей преще́ния, / не убоя́шася, до́блии, мук
приложе́ний, / оружено́сный стяжа́вше Крест, / тем бо
врага́ я́ко кре́пцыи победи́ша, / те́мже и венцы́
прия́ша благода́ти.</p>

<p class="MsoNormal" id="n15585"><span style="color:red" id="n15586">Ч</span>етверодесяточи́сленный
лик му́ченик / кто не воспое́т? / В во́ду бо е́зера
внидо́ша де́рзостне / и, мра́зом стесня́еми, / песнь
воспева́ху Го́споду: / еда́ в река́х прогне́ваешися на
ны, Го́споди? / Еда́ в река́х прогне́ваешися на ны,
Человеколю́бче? / Облегчи́ тя́жесть и го́ресть
возду́ха, / свое́ю бо кро́вию обагри́шася на́ши
но́ги, / и введи́ ны, Бо́же, в ве́чныя Твоя́
кро́вы, / да не́дро ны согре́ет патриа́рха Авраа́ма.</p>

<p class="MsoNormal" id="n15587"><span style="color:red" id="n15588">Слава, глас тойже.</span>
Проро́чески у́бо вопия́ше Дави́д во псалме́х: /
проидо́хом сквозе́ огнь и во́ду, / и изве́л ны еси́ в
поко́й. / Вы же, му́ченицы Христо́вы, / саме́ми де́лы
сло́во исполня́юще, / проидо́сте сквозе́ огнь и во́ду
/ и внидо́сте в Ца́рство Небе́сное. / Те́мже
моли́теся, четы́редесяте су́ще страда́льцы, /
дарова́ти нам ве́лию ми́лость.</p>

<p class="MsoNormal" id="n15589"><span style="color:red" id="n15590">И ныне, Богородичен:</span> Все
упова́ние мое́ на Тя возлага́ю, / Ма́ти Бо́жия, / сохрани́
мя под кро́вом Твои́м.</p>

<h4 id="n15591">Аще к среде или к пятку,<br id="n15592">
Крестобогородичен. Подобен: Егда́ от Дре́ва:</h4>

<p class="MsoNormal" id="n15593"><span style="color:red" id="n15594">Д</span>оса́ды претерпе́вшаго
мно́ги / и на Крест вознесе́наго вся́ческих Творца́ / ви́девши,
Пречи́стая, стеня́ше, глаго́лющи: / препе́тый Го́споди,
Сы́не и Бо́же Мой, / ка́ко почести́ хотя́ созда́ние
Твое́, Влады́ко, / терпи́ши пло́тию безче́стие? / Сла́ва
мно́гому милосе́рдию и соше́ствию Твоему́, Человеколю́бче.</p>

<p class="MsoNormal" id="n15595"><span style="color:red" id="n15596">Вход со Евангелием. Прокимен дне и
чтения Триоди. И</span> Да испра́вится моли́тва моя́:</p>

<p class="MsoNormal" id="n15597"><span style="color:red" id="n15598">Посем прокимен, глас 5:</span> Ты,
Го́споди, сохрани́ши ны / и соблюде́ши ны от ро́да
сего́ и во век. <span style="color:red" id="n15599">Стих:</span> Спаси́ мя,
Го́споди, я́ко оскуде́ преподо́бный.</p>

<h3 id="n15600">Апостол ко Евреем, зачало 331.</h3>

<p class="MsoNormal" id="n15601"><span style="color:red" id="n15602">Б</span>ра́тие, толи́к
иму́ще облежа́щь нас о́блак свиде́телей, го́рдость
вся́ку отло́жше и удобь обстоя́тельный грех, терпе́нием да
тече́м на предлежа́щий нам по́двиг, взира́юще на
нача́льника ве́ры и соверши́теля Иису́са, И́же
вме́сто предлежа́щия Ему́ ра́дости претерпе́ крест, о
срамоте́ неради́в, одесну́ю же Престо́ла Бо́жия
се́де. Помы́слите у́бо таково́е Пострада́вшаго от
гре́шник на Себе́ прекосло́вие, да не стужа́ете си,
душа́ми свои́ми ослабля́еми. Не у до кро́ве ста́сте,
проти́ву греха́ подвиза́ющеся, и забы́сте утеше́ние,
е́же вам я́ко сыно́м глаго́лет: сы́не мой, не
пренемога́й наказа́нием Госпо́дним, ниже́ ослабе́й, от
Него́ облича́емь. Его́же бо лю́бит Госпо́дь,
наказу́ет: бие́т же вся́каго сы́на, его́же
прие́млет. А́ще наказа́ние терпите́, я́коже
сыново́м обрета́ется вам Бог. Кото́рый бо есть сын, его́же
не наказу́ет оте́ц? А́ще же без наказа́ния есте́,
ему́же прича́стницы бы́ша вси, у́бо прелюбоде́йчищи
есте́, а не сы́нове. К сим, пло́ти на́шей отца́
име́хом наказа́теля, и срамля́хомся, не мно́го ли
па́че повине́мся Отцу́ духово́м и жи́ви бу́дем?
Они́ бо в ма́ло дней, я́коже го́де им бе, нака́зоваху
нас, а Сей на по́льзу, да причасти́мся святы́ни Его́.</p>

<p class="MsoNormal" align="right" style="text-align:right" id="n15603"><span style="font-size:
8.0pt;color:red" id="n15604">Евр 12:1–10</span></p>

<p class="MsoNormal" id="n15605"><span style="color:red" id="n15606">Аллилуия, глас 4:</span>
Воскли́кните Го́сподеви, вся земля́, по́йте же и́мени
Его́. <span style="color:red" id="n15607">Стих:</span> Я́ко искуси́л ны
еси́, Бо́же, разже́гл ны еси́, я́коже
разжиза́ется сребро́.</p>

<h3 id="n15608">Евангелие от Матфея, зачало 80.</h3>

<p class="MsoNormal" id="n15609"><span style="color:red" id="n15610">Р</span>ече́ Госпо́дь
при́тчу сию́: уподо́бися Ца́рствие Небе́сное
челове́ку домови́ту, и́же изы́де ку́пно у́тро
ная́ти де́латели в виногра́д свой, и совеща́в с де́латели
по пе́нязю на день, посла́ их в виногра́д свой. И изше́д в
тре́тий час, ви́де и́ны стоя́щя на то́ржищи
пра́здны, и тем рече́: иди́те и вы в виногра́д мой, и
е́же бу́дет пра́вда, дам вам. Они́ же идо́ша.
Па́ки же изше́д в шесты́й и девя́тый час, сотвори́
та́коже. Во еди́ный же на́десять час изше́д, обре́те
други́я стоя́щя пра́здны и глаго́ла им: что зде
стоите́ весь день пра́здни? Глаго́лаша ему́: я́ко
никто́же нас ная́т. Глаго́ла им: иди́те и вы в
виногра́д мой, и е́же бу́дет пра́ведно, прии́мете. Ве́черу
же бы́вшу, глаго́ла господи́н виногра́да к
приста́внику своему́: призови́ де́латели и даждь им мзду,
наче́н от после́дних до пе́рвых. И прише́дше и́же во
единыйна́десять час, прия́ша по пе́нязю. Прише́дше же
пе́рвии мня́ху вя́щше прия́ти, и прия́ша и ти́и
по пе́нязю. Прие́мше же ропта́ху на господи́на,
глаго́люще, я́ко си́и после́днии еди́н час
сотвори́ша, и ра́вны нам сотвори́л их еси́, поне́сшым
тяготу́ дне и вар. Он же отвеща́в рече́ еди́ному их:
дру́же, не оби́жу тебе́, не по пе́нязю ли совеща́ со
мно́ю? Возьми́ твое́ и иди́, хощу́ же и сему́
после́днему да́ти, я́коже и тебе́. Или́ несть ми леть
сотвори́ти, е́же хощу́ во свои́х ми? А́ще о́ко
твое́ лука́во есть, я́ко аз благ есмь? Та́ко бу́дут
после́днии пе́рви, и пе́рвии после́дни, мно́зи бо суть
зва́ни, ма́ло же избра́нных.</p>

<p class="MsoNormal" align="right" style="text-align:right" id="n15611"><span style="font-size:
8.0pt;color:red" id="n15612">Мф 20:1–16</span></p>

<p class="MsoNormal" id="n15613"><span style="color:red" id="n15614">И прочее Божественная Литургия
преждесвященных.</span></p>

<h3 id="n15615">Причастен:</h3>

<p class="MsoNormal" id="n15616"><span style="color:red" id="n15617">Р</span>а́дуйтеся, пра́веднии,
о Го́споде, / пра́вым подоба́ет похвала́. / <span style="color:red" id="n15618">А</span>ллилу́иа, <span style="color:red" id="n15619">трижды.</span></p>

<p class="MsoNormal" id="n15620">&nbsp;</p>

<p class="MsoNormal" id="n15621">&nbsp;</p>

<p class="MsoNormal" id="n15622">&nbsp;</p>

<p class="MsoNormal" id="n15623"><a href="#_ОГЛАВЛЕНИЕ" id="n15624"><span style="color:red" id="n15625">В оглавление.</span></a></p>

<p class="MsoNormal" id="n15626">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n15627"><br clear="all" style="page-break-before:always" id="n15628">
</span>

<div class="WordSection38" id="n15629">

<p class="MsoNormal" align="right" style="text-align:right;text-indent:0in" id="n15630"><span style="color:red" id="n15631">Месяца марта в 25-й день<a name="_Ref141614286" id="n15632"></a></span></p>

<h1 id="n15633"><a name="_БЛАГОВЕЩЕНИЕ_ПРЕСВЯТЫЯ_ВЛАДЫЧИЦЫ" id="n15634"></a>БЛАГОВЕЩЕНИЕ<br id="n15635">
ПРЕСВЯТЫЯ ВЛАДЫЧИЦЫ НАШЕЯ<br id="n15636">
БОГОРОДИЦЫ И ПРИСНОДЕВЫ МАРИИ</h1>

<p class="MsoNormal" id="n15637"><span style="color:red" id="n15638">Ведати подобает, яко навечерие Благовещения
аще случится в субботу, или неделю, поется сице.</span></p>

<h2 id="n15639"><a name="_НА_МАЛЕЙ_ВЕЧЕРНИ_11" id="n15640"></a>НА МАЛЕЙ ВЕЧЕРНИ</h2>

<h3 id="n15641">На Го́споди, воззва́х: стихиры на 4, глас 4.<br id="n15642">
Подобен: Зва́нный свы́ше:</h3>

<p class="MsoNormal" id="n15643"><span style="color:red" id="n15644">У</span>ще́дрив тварь Зижди́тель,
/ милосе́рдием же Свои́м преклоня́емь, / во утро́бу Де́вы
Богоотрокови́цы всели́тися спеши́т. / К Не́йже вели́кий
прии́де Арха́нгел, – / ра́дуйся, – провещава́я, – Богора́дованная,
/ ны́не с Тобо́ю Бог наш. / Не ужаса́йся мене́, Царе́ва
Архистрати́га, / обрела́ бо еси́ благода́ть, / ю́же погуби́
Е́ва пре́жде, прама́ти Твоя́, / и зачне́ши и роди́ши
/ Отцу́ Единосу́щнаго. <span style="color:red" id="n15645">(2)</span></p>

<p class="MsoNormal" id="n15646"><span style="color:red" id="n15647">С</span>тра́нно есть сло́во
Твое́ и воззре́ние, / стра́нны Твои́ глаго́лы и возвеще́ния,
– / Мари́я ко А́нгелу, – / да не прельсти́ши Мене́, / Де́ва
бо есмь, бра́ка не зна́ющи, / глаго́леши, я́ко зачну́ Необыме́ннаго,
/ и ка́ко вмести́т утро́ба Моя́, / Его́же вели́чества
Небе́сная вмести́ти не мо́гут? / Авраа́мов кров да научи́т
Тя ны́не, / Бо́га вмести́вый, / прообразу́ющий издале́ча,
Де́во, / Богоприя́тную Твою́ утро́бу.</p>

<p class="MsoNormal" id="n15648"><span style="color:red" id="n15649">В</span> Назаре́т ны́не град
прише́д, / град Тя одушевле́н Царя́ Христа́ / Гаврии́л
лобыза́ет, вопия́ Тебе́: / ра́дуйся, Благослове́нная Богора́дованная,
/ прии́меши во утро́бе Твое́й Бо́га воплоща́ема / и Тобо́ю
челове́чество / на дре́внее блаже́нство за благоутро́бие призыва́юща.
/ Благослове́н чре́ва Твоего́ / Боже́ственный Плод безсме́ртный,
/ подая́й ми́ру очище́ние / и ве́лию ми́лость.</p>

<p class="MsoNormal" id="n15650"><span style="color:red" id="n15651">Слава, и ныне, глас 1:</span> В шесты́й
ме́сяц Архистрати́г по́слан бысть / к Тебе́, Де́ве и Чи́стей,
/ возвести́ти Тебе́ сло́во спасе́ния, / вку́пе же и зва́ти
Тебе́: / ра́дуйся, Обра́дованная, Госпо́дь с Тобо́ю, /
роди́ши Сы́на Преве́чнаго из Отца́, / и спасе́т лю́ди
Своя́ от грех их.</p>

<h3 id="n15652">На стиховне стихиры, глас 8.<br id="n15653">
Подобен: О, пресла́вного чудесе́:</h3>

<p class="MsoNormal" id="n15654"><span style="color:red" id="n15655">Н</span>ача́льник Вы́шних сил,
/ с Небе́с в Назаре́т слете́в, / Де́ву лобыза́ет, – / ра́дуйся,
– глаго́ля, – / колесни́це чи́стая Божества́: / Тя от ве́ка
Бог возлюби́, в жили́ще изво́ли. / Раб Влады́чень, к Тебе́
прише́льствуяй есмь вопи́ти: / роди́ши бо Го́спода / и нетле́нна
пребу́деши.</p>

<p class="MsoNormal" id="n15656"><span style="color:red" id="n15657">Стих:</span> <b id="n15658">Благовести́те день
от дне </b><b id="n15659">/ спасе́ние Бо́га на́шего.</b></p>

<p class="MsoNormal" id="n15660"><span style="color:red" id="n15661">Ч</span>то твой вид о́гненный? –
/ Гаврии́лу Чи́стая со удивле́нием рече́, – / что твое́
досто́инство и слове́с си́ла? / Зача́ти Сы́на провещава́еши
Ми, / Аз же иску́са му́жеска не вем, / отыди́ дале́че, не прельсти́ши
челове́че, / я́коже пре́жде Е́ву прама́терь змий льсти́вый.</p>

<p class="MsoNormal" id="n15662"><span style="color:red" id="n15663">Стих:</span> <b id="n15664">Воспо́йте Го́сподеви
песнь но́ву, </b><b id="n15665">/ воспо́йте Го́сподеви, вся земля́.</b></p>

<p class="MsoNormal" id="n15666"><span style="color:red" id="n15667">Д</span>ух Бо́жий Пресвяты́й
/ прии́дет, Пречи́стая, на Тя, / Боговмести́мая Влады́чице,
/ и си́ла Вы́шняго осени́т Тя, / и роди́ши Сы́на, / соблюда́юща
Твое́ де́вство неврежде́нно. / Сей Сын есть неродосло́вим, /
Сей, я́влься, спасе́т лю́ди Своя́, / я́ко благоизво́ли.</p>

<p class="MsoNormal" id="n15668"><span style="color:red" id="n15669">Слава, и ныне, глас 4: </span>В шесты́й
ме́сяц по́слан бысть Арха́нгел / к Де́ве Чи́стей / и, ра́доватися
Ей прире́к, / благовести́ из Нея́ Изба́вителю проити́.
/ Те́мже, прие́мши целова́ние, / зача́т Тя, Преве́чнаго
Бо́га, / несказа́нно благоволи́вшаго вочелове́читися / во спасе́ние
душ на́ших.</p>

<h3 id="n15670">Тропарь, глас 4:</h3>

<p class="MsoNormal" id="n15671"><span style="color:red" id="n15672">Д</span>несь спасе́ния на́шего
глави́зна / и е́же от ве́ка та́инства явле́ние: / Сын Бо́жий
Сын Де́вы быва́ет, / и Гаврии́л благода́ть благовеству́ет.
/ Те́мже и мы с ним Богоро́дице возопии́м: / ра́дуйся, Благода́тная,
/ Госпо́дь с Тобо́ю.</p>

<p class="MsoNormal" id="n15673">&nbsp;</p>

<h2 id="n15674"><a name="_НА_ВЕЛИЦЕЙ_ВЕЧЕРНИ_23" id="n15675"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n15676"><span style="color:red" id="n15677">Сий праздник начинается от четвертка
3-я недели святых постов и восходит до среды светлыя седмицы. И аще есть пост, начинаем
вечерню без кафизмы и без поклонов.</span></p>

<p class="MsoNormal" id="n15678"><span style="color:red" id="n15679">На </span>Го́споди, воззва́х:
<span style="color:red" id="n15680">ставим стихов 10, и поем Триоди самогласен дне дважды, и
подобны 3.</span></p>

<h3 id="n15681">И праздника 3, повторяюще две, глас 6.<br id="n15682">
Подобен: Всю отложи́вше:</h3>

<p class="MsoNormal" id="n15683"><span style="color:red" id="n15684">С</span>ове́т преве́чный /
открыва́я Тебе́, Отрокови́це, / Гаврии́л предста́, / Тебе́
лобза́я и веща́я: / ра́дуйся, земле́ ненасе́янная; / ра́дуйся,
купино́ неопали́мая; / ра́дуйся, глубино́ неудобозри́мая;
/ ра́дуйся, мо́сте, к Небесе́м преводя́й, / и ле́ствице
высо́кая, / ю́же Иа́ков ви́де; / ра́дуйся, Боже́ственная
ста́мно ма́нны; / ра́дуйся, разреше́ние кля́твы; / ра́дуйся,
Ада́мово воззва́ние: / с Тобо́ю Госпо́дь. <span style="color:red" id="n15685">(2)</span></p>

<p class="MsoNormal" id="n15686"><span style="color:red" id="n15687">Я</span>вля́ешися Мне, я́ко
челове́к, – / глаго́лет нетле́нная Отрокови́ца ко Архистрати́гу,
– / и ка́ко веща́еши глаго́лы па́че челове́ка? / Со Мно́ю
бо, рекл еси́, Бо́гу бы́ти / и всели́тися во утро́бу Мою́.
/ И ка́ко бу́ду, глаго́ли Ми, / вмести́лище простра́нное
и ме́сто свяще́ния / Херуви́мы превосходя́щаго? / Да не прельсти́ши
Мене́ ле́стию, / не бо позна́х сла́сти, / бра́ку есмь неприча́стна,
/ ка́ко у́бо Отроча́ рожду́? <span style="color:red" id="n15688">(2)</span></p>

<p class="MsoNormal" id="n15689"><span style="color:red" id="n15690">Б</span>ог иде́же хо́щет, /
побежда́ется естества́ чин, – / глаго́лет безпло́тный, – / и
я́же па́че челове́ка содева́ются, / мои́м ве́руй и́стинным
глаго́лом, / Всесвята́я Пренепоро́чная. / Она́ же возопи́:
/ бу́ди Мне ны́не по глаго́лу твоему́, / и рожду́ Безпло́тнаго,
/ плоть от Мене́ заи́мствовавшаго, / я́ко да возведе́т челове́ка,
/ я́ко еди́н си́лен, / в пе́рвое достоя́ние срастворе́нием.</p>

<h4 id="n15691">Слава, и ныне, глас тойже,<br id="n15692">
самогласен. Иоанна монаха:</h4>

<p class="MsoNormal" id="n15693"><span style="color:red" id="n15694">П</span>о́слан бысть с Небесе́
Гаврии́л Арха́нгел / благовести́ти Де́ве зача́тие / и,
прише́д в Назаре́т, / помышля́ше в себе́, чудеси́ удивля́яся:
/ о, ка́ко, в Вы́шних непостижи́м Сый от Де́вы ражда́ется!
/ Име́яй престо́л Не́бо и подно́жие зе́млю / во утро́бу
вмеща́ется Деви́чу! / На Него́же шестокрила́тии и многоочи́тии
зре́ти не мо́гут, / сло́вом еди́нем от Сея́ воплоти́тися
благоизво́ли. / Бо́жие есть сло́во настоя́щее. / Что у́бо
стою́ и не глаго́лю Де́ве: / ра́дуйся, Благода́тная, Госпо́дь
с Тобо́ю; / ра́дуйся, Чи́стая Де́во; / ра́дуйся, Неве́сто
Неневе́стная; / ра́дуйся, Ма́ти Живота́, / благослове́н
Плод чре́ва Твоего́!</p>

<p class="MsoNormal" id="n15695"><span style="color:red" id="n15696">Вход. </span>Све́те Ти́хий:<span style="color:red" id="n15697"> Прокимен, и чтение дне, и праздника три.</span></p>

<h3 id="n15698">Бытия́ чте́ние.</h3>

<p class="MsoNormal" id="n15699"><span style="color:red" id="n15700">И</span>зы́де Иа́ков от студенца́
кля́твеннаго и и́де в Харра́нь. И обре́те ме́сто, и спа
та́мо: за́йде бо со́лнце, / и взят от ка́мения ме́ста того́,
и положи́ возгла́вие себе́, и спа на ме́сте о́ном. И сон
ви́де. И се ле́ствица, утвержде́на на земли́, eя́же глава́
досяза́ше до небе́с, и А́нгели Бо́жии восхожда́ху и низхожда́ху
по ней. Госпо́дь же утвержда́шеся на ней, и рече́: Аз Бог Авраа́мов,
отца́ твоего́, и Бог Исаа́ков, не бо́йся: земля́, иде́же
ты спи́ши на ней, тебе́ дам ю и се́мени твоему́. И бу́дет
се́мя твое́, я́ко песо́к земны́й, и распространи́тся
на мо́ре, и ли́ву, и се́вер, и на восто́ки; и возблагословя́тся
о тебе́ вся коле́на земна́я и о се́мени твое́м. И се Аз
с тобо́ю, сохраня́яй тя на вся́ком пути́, а́може а́ще
по́йдеши. И возвращу́ тя в зе́млю сию́, я́ко не и́мам
тебе́ оста́вити, до́ндеже сотвори́ти Ми вся, ели́ка глаго́лах
тебе́. И воста́ Иа́ков от сна своего́, и рече́: я́ко
eсть Госпо́дь на ме́сте сем, аз же не ве́дех. И убоя́ся, и рече́:
я́ко стра́шно ме́сто сие́; несть сие́, но дом Бо́жий
и сия́ врата́ Небе́сная.</p>

<p class="MsoNormal" align="right" style="text-align:right" id="n15701"><span style="font-size:
8.0pt;color:red" id="n15702">Быт 28:10–17</span></p>

<h3 id="n15703">Прoро́чества Иезеки́илева чте́ние.</h3>

<p class="MsoNormal" id="n15704"><span style="color:red" id="n15705">Т</span>а́ко глаго́лет Госпо́дь:
бу́дет от дне осма́го и про́чее, сотворя́т иере́и на олтари́
всесожже́ния ва́шего и я́же спасе́ния ва́шего, и прииму́
вы, глаго́лет Адонаи́ Госпо́дь. И обрати́ мя на путь врат святы́х
вне́шних, зря́щих на восто́ки, и сия́ бя́ху затворе́на.
И рече́ Госпо́дь ко мне: врата́ сия́ затворе́на бу́дут
и не отве́рзутся, и никто́же про́йдет сквозе́ их; я́ко
Госпо́дь Бог Изра́илев про́йдет и́ми, и бу́дут затворе́на.
Я́ко Игу́мен ся́дет в них сне́сти хлеб, по пути́ Ела́мских
врат вни́дет и по пути́ его́ изы́дет. И введе́ мя по пути́
врат святы́х, су́щих к се́веру, пря́мо хра́му, и ви́дех,
и се испо́лнь сла́вы храм Госпо́день.</p>

<p class="MsoNormal" align="right" style="text-align:right" id="n15706"><span style="font-size:
8.0pt;color:red" id="n15707">Иез 43:27; 44:1–4</span></p>

<h3 id="n15708">При́тчей чте́ние.</h3>

<p class="MsoNormal" id="n15709"><span style="color:red" id="n15710">П</span>рему́дрость созда́
Себе́ дом и утверди́ столпо́в седмь. Закла́ Своя́ же́ртвенная,
и раствори́ в ча́ши Свое́й вино́, и угото́ва Свою́
трапе́зу. Посла́ Своя́ рабы́, созыва́ющи с высо́ким
пропове́данием на ча́шу, глаго́лющи: И́же есть безу́мен,
да уклони́тся ко Мне. И тре́бующим ума́ рече́: Прииди́те,
яди́те Мой хлеб, и пи́йте вино́, е́же раствори́х вам. Оста́вите
безу́мие и жи́ви бу́дете, и взыщи́те ра́зума, да поживете́,
и испра́вите ра́зум в ве́дении. Наказу́яй злы́я прии́мет
себе́ безче́стие, облича́яй же нечести́ваго опоро́чит себе́:
обличе́ния бо нечести́вому ра́ны ему́. Не облича́й злых,
да не возненави́дят тебе́. Облича́й прему́дра, и возлю́бит
тя. Даждь прему́дрому вину́, и прему́дрший бу́дет. Сказу́й
пра́ведному, и приложи́т приима́ти. Нача́ло прему́дрости
страх Госпо́день и сове́т святы́х ра́зум: разуме́ти бо
зако́н по́мысла есть блага́го. Сим бо о́бразом мно́гое
поживе́ши вре́мя, и приложа́тся тебе́ ле́та живота́.</p>

<p class="MsoNormal" align="right" style="text-align:right" id="n15711"><span style="font-size:
8.0pt;color:red" id="n15712">Притч 9:1–11</span></p>

<p class="MsoNormal" id="n15713"><span style="color:red" id="n15714">Таже, </span>Да испра́вится моли́тва
моя́:<span style="color:red" id="n15715"> И поклоны 3 великия, и прочее преждесвященных.</span></p>

<p class="MsoNormal" id="n15716"><span style="color:red" id="n15717">Аще же несть преждесвященных. На </span>Го́споди,
воззва́х:<span style="color:red" id="n15718"> стихиры подобны 3, в Триоди, и праздника
5. </span>Сла́ва, и ны́не:<span style="color:red" id="n15719"> П</span>о́слан
бысть:<span style="color:red" id="n15720"> Вход. Прокимен. И чтения дне и праздника 3. Таже
</span>Сподо́би, Го́споди:<span style="color:red" id="n15721"> На стиховне Триоди
самогласен дне, дважды, и мученичен. </span>Сла́ва, и ны́не: <span style="color:red" id="n15722">Д</span>несь ра́дость: <span style="color:red" id="n15723">По</span>
Ны́не отпуща́еши:<span style="color:red" id="n15724"> тропарь праздника, ектения и
3 поклоны великия, и отпуст. На трапезе же разрешаем на вино и елей, в кийлибо день
случится, во славу Пресвятыя Богородицы.</span></p>

<p class="MsoNormal" id="n15725"><span style="color:red" id="n15726">Потреба есть ведати, яко аще случится
Благовещение в которую субботу поста.</span></p>

<p class="MsoNormal" id="n15727"><span style="color:red" id="n15728">Чтутся чтения прежде дне и по сих праздника
5: 1. </span>Вни́де Моисе́й: <span style="color:red" id="n15729">2.</span> Госпо́дь
созда́ мя: <span style="color:red" id="n15730">3.</span> Изы́де Иа́ков: <span style="color:red" id="n15731">4.</span> Бу́дет от дне осма́го: <span style="color:red" id="n15732">5.</span> Прему́дрость созда́ Себе́ дом: <span style="color:red" id="n15733">Подобне чтутся чтений праздника 5, аще Благовещение случится и
в неделю.</span></p>

<p class="MsoNormal" id="n15734">&nbsp;</p>

<p class="MsoNormal" id="n15735"><a name="_НА_ВЕЛИЦЕМ_ПОВЕЧЕРИИ" id="n15736"></a><span style="color:red" id="n15737">При
часе же 1-м нощи ударяет в великий кампан довольно и потом во вся. И, собравшеся
во храм, благословившу иерею, и кадящу, поем повечерие великое, и </span>С на́ми
Бог: <span style="color:red" id="n15738">с пением, на глас 8, на оба лика. И обычныя тропари:
</span>День преше́д: <span style="color:red" id="n15739">По 1-м трисвятом тропарь праздника:
</span>Днесь спасе́ния на́шего: <span style="color:red" id="n15740">По 2-м кондак
праздника: </span>Взбра́нной Воево́де: <span style="color:red" id="n15741">И по </span>Сла́ва
в Вы́шних: <span style="color:red" id="n15742">творим исхождение в притвор. И бывает лития
по обычаю.</span></p>

<h3 id="n15743">И поем стихиры праздника,<br id="n15744">
самогласны 3. Глас 1.</h3>

<p class="MsoNormal" id="n15745"><span style="color:red" id="n15746">Византиево:</span> В шесты́й ме́сяц
Архистрати́г по́слан бысть / к Тебе́, Де́ве и Чи́стей,
/ возвести́ти Тебе́ сло́во спасе́ния, / вку́пе же и зва́ти
Тебе́: / ра́дуйся, Обра́дованная, Госпо́дь с Тобо́ю, /
роди́ши Сы́на преве́чнаго из Отца́, / и спасе́т лю́ди
Своя́ от грех их.</p>

<p class="MsoNormal" id="n15747"><span style="color:red" id="n15748">Анатолиево:</span> В ме́сяц шесты́й
по́слан бысть с Небесе́ Гаврии́л Арха́нгел / во град галиле́йский
Назаре́т / принести́ Отрокови́це ра́дость благове́щения.
/ И, прише́д к Ней, возопи́, глаго́ля: / ра́дуйся, Обра́дованная,
Госпо́дь с Тобо́ю; / ра́дуйся, вмести́лище невмести́маго
естества́, / Его́же бо Небеса́ не вмести́ша, / утро́ба
Твоя́ вмести́, Благослове́нная; / ра́дуйся, честно́е Ада́мово
воззва́ние, Е́вино избавле́ние, / и ра́дость ми́ра, / и
весе́лие ро́да на́шего.</p>

<p class="MsoNormal" id="n15749"><span style="color:red" id="n15750">П</span>о́слан бысть Арха́нгел
Гаврии́л с Небесе́ от Бо́га / к Де́ве нескве́рней во град
галиле́йский Назаре́т / благовести́ти Ей стра́ннаго о́браза
зача́тие. / По́слан бысть раб безпло́тен / ко одушевле́нному
гра́ду и две́ри мы́сленней / возвести́ти Влады́чняго прише́ствия
сни́тие. / По́слан бысть во́ин Небе́сный ко Пресвяты́я
сла́вы пала́те / проугото́вати Зижди́телю жили́ще неотъе́млемо,
/ и, прише́д к Ней, взыва́ше: / ра́дуйся, престо́ле огнезра́чный,
/ четверозра́чных пресла́внейший; / ра́дуйся, седа́лище Царя́
Небе́снаго; / ра́дуйся, горо́ несеко́мая, прия́телище пречестно́е,
/ в Тебе́ бо все исполне́ние всели́ся Божества́ теле́сне
/ благоволе́нием Отца́ присносу́щнаго / и соде́йством Всесвята́го
Ду́ха; / ра́дуйся, Обра́дованная, Госпо́дь с Тобо́ю.</p>

<h4 id="n15751">Аще суббота или неделя.<br id="n15752">
Слава, глас 8. Иоанна монаха:</h4>

<p class="MsoNormal" id="n15753"><span style="color:red" id="n15754">Д</span>а веселя́тся Небеса́,
и ра́дуется земля́, / и́бо Отцу́ Соприсносу́щный, Собезнача́льный
и Сопресто́льный, / щедро́тство прие́м и человеколю́бную ми́лость,
/ Себе́ поста́ви во истоща́ние / благоволе́нием и сове́том
О́тчим / и во утро́бу всели́ся Деви́чу, предочище́нную
Ду́хом. / О, чудесе́! Бог в челове́цех, / Невмести́мый в ложесна́х,
Безле́тный в ле́то, / и е́же пресла́внее, я́ко и зача́тие
безсе́менно, / и истоща́ние несказа́нно, и та́инство ели́ко.
/ Бог бо истощава́ется, и воплоща́ется, и зи́ждется, / А́нгелу
к Чи́стей зача́тие глаго́лавшу: / ра́дуйся, Обра́дованная,
Госпо́дь с Тобо́ю, / име́яй ве́лию ми́лость.</p>

<p class="MsoNormal" id="n15755"><span style="color:red" id="n15756">И ныне, глас 2: </span>Благовеству́ет
Гаврии́л Благода́тней днесь: / ра́дуйся, неневе́стная Ма́ти
и неискусобра́чная. / Не удивля́йся стра́нному моему́ зра́ку,
/ ни ужаса́йся, Арха́нгел бо есмь. / Змий прельсти́ Е́ву иногда́,
/ ны́не же благовеству́ю Тебе́ ра́дость, / и пребу́деши
нетле́нна, / и роди́ши Го́спода, Пречи́стая.</p>

<p class="MsoNormal" id="n15757"><span style="color:red" id="n15758">Аще же день постен:</span> Сла́ва,
и ны́не: <span style="color:red" id="n15759">Б</span>лаговеству́ет Гаврии́л:
<span style="color:red" id="n15760">Таже молитвы обычныя бдения. И, вшедше во храм, поем.</span></p>

<h3 id="n15761">На стиховне стихиры самогласны, глас 4:</h3>

<p class="MsoNormal" id="n15762"><span style="color:red" id="n15763">В</span> шесты́й ме́сяц по́слан
бысть Арха́нгел / к Де́ве Чи́стей / и, ра́доватися Ей прире́к,
/ благовести́ из Нея́ Изба́вителю проити́. / Те́мже, прие́мши
целова́ние, / зача́т Тя, Преве́чнаго Бо́га, / несказа́нно
благоволи́вшаго вочелове́читися / во спасе́ние душ на́ших.</p>

<p class="MsoNormal" id="n15764"><span style="color:red" id="n15765">Стих:</span> <b id="n15766">Благовести́те день
от дне </b><b id="n15767">/ спасе́ние Бо́га на́шего.</b></p>

<p class="MsoNormal" id="n15768"><span style="color:red" id="n15769">Я</span>зы́ка, его́же не ве́дяше,
/ услы́ша Богоро́дица: / глаго́лаше бо к Ней Арха́нгел Благове́щения
глаго́лы, / отону́дуже ве́рно, прии́мше целова́ние, / зача́т
Тя Преве́чнаго Бо́га. / Те́мже и мы, ра́дующеся, вопие́м
Ти: / из Нея́ воплоти́выйся непрело́жно Бо́же, / мир ми́рови
да́руй / и душа́м на́шим ве́лию ми́лость.</p>

<p class="MsoNormal" id="n15770"><span style="color:red" id="n15771">Стих:</span> <b id="n15772">Воспо́йте Го́сподеви
песнь но́ву, </b><b id="n15773">/ воспо́йте Го́сподеви, вся земля́.</b></p>

<p class="MsoNormal" id="n15774"><span style="color:red" id="n15775">С</span>е воззва́ние ны́не
яви́ся нам: / па́че сло́ва Бог челове́ком соединя́ется,
/ Арха́нгеловым гла́сом пре́лесть отгоня́ется. / Де́ва
бо прие́млет ра́дость, / земна́я бы́ша Не́бо, / мир разреши́ся
пе́рвыя кля́твы. / Да ра́дуется тварь и гла́сы да воспое́т:
/ Тво́рче и Изба́вителю наш, / Го́споди, сла́ва Тебе́.</p>

<h4 id="n15776">Слава, и ныне, глас тойже.</h4>

<p class="MsoNormal" id="n15777"><span style="color:red" id="n15778">Андрея Иеросолимиты:</span> Днесь ра́дость
благове́щения, / де́вственное торжество́, / ни́жняя с Вы́шними
совокупля́ются. / Ада́м обновля́ется, / и Е́ва пе́рвыя
печа́ли свобожда́ется, / и сень на́шего существа́, / обоже́нием
прие́мшаго смеше́ние, / Це́рковь Бо́жия бысть. / О, та́инство!
О́браз истоща́ния неве́домь, / бога́тство бла́гости несказа́нно:
/ А́нгел слу́жит чудеси́, / Деви́ча утро́ба Сы́на
прие́млет, / Дух Святы́й низпосыла́ется, / Оте́ц свы́ше
благоволи́т, / и измене́ние о́бщим твори́тся сове́том,
/ в не́мже и и́мже спа́сшеся, / вку́пе с Гаврии́лом к Де́ве
возопии́м: / ра́дуйся, Обра́дованная, / из Нея́же спасе́ние
– Христо́с Бог наш, / е́же по нам прие́м естество́, / к Себе́
возведе́. / Того́ моли́ спасти́ся душа́м на́шим.</p>

<p class="MsoNormal" id="n15779"><span style="color:red" id="n15780">Таже,</span> Ны́не отпуща́еши.
<span style="color:red" id="n15781">И по</span> О́тче наш:</p>

<h3 id="n15782">На благословении хлебов тропарь, глас 4:</h3>

<p class="MsoNormal" id="n15783"><span style="color:red" id="n15784">Д</span>несь спасе́ния на́шего
глави́зна / и е́же от ве́ка та́инства явле́ние: / Сын Бо́жий
Сын Де́вы быва́ет, / и Гаврии́л благода́ть благовеству́ет.
/ Те́мже и мы с ним Богоро́дице возопии́м: / ра́дуйся, Благода́тная,
/ Госпо́дь с Тобо́ю. <span style="color:red" id="n15785">(3)</span></p>

<p class="MsoNormal" id="n15786"><span style="color:red" id="n15787">И</span> Бу́ди И́мя Госпо́дне:
<span style="color:red" id="n15788">с пением, трижды. И чтение праздника.</span></p>

<h2 id="n15789"><a name="_НА_УТРЕНИ_29" id="n15790"></a>НА УТРЕНИ</h2>

<h3 id="n15791">На Бог Госпо́дь:<br id="n15792">
тропарь праздника, трижды, глас 4:</h3>

<p class="MsoNormal" id="n15793"><span style="color:red" id="n15794">Д</span>несь спасе́ния на́шего
глави́зна / и е́же от ве́ка та́инства явле́ние: / Сын Бо́жий
Сын Де́вы быва́ет, / и Гаврии́л благода́ть благовеству́ет.
/ Те́мже и мы с ним Богоро́дице возопии́м: / ра́дуйся, Благода́тная,
/ Госпо́дь с Тобо́ю. <span style="color:red" id="n15795">(3)</span></p>

<p class="MsoNormal" id="n15796"><span style="color:red" id="n15797">По 1-й кафизме оба седальна Триоди без
ектении и чтение дне.</span></p>

<h3 id="n15798">По 2-й же кафизме<br id="n15799">
ектения и седален праздника, глас 1.<br id="n15800">
Подобен: Гроб Твой:</h3>

<p class="MsoNormal" id="n15801"><span style="color:red" id="n15802">В</span>ели́кий воево́да невеще́ственных
А́нгел, во град Назаре́т предста́в, / Царя́ возвеща́ет
Тебе́, Пречи́стая, веко́в и Го́спода, / ра́дуйся, – глаго́ля
Тебе́, – Благослове́нная Мари́е, / непостижи́мое и несказа́нное
чу́до, челове́ков обновле́ние.</p>

<p class="MsoNormal" id="n15803"><span style="color:red" id="n15804">Сла́ва, и ны́не, тойже, и чтение
праздника.</span></p>

<h3 id="n15805">По 3-й кафизме седален, глас 3.<br id="n15806">
Подобен: Красоте́:</h3>

<p class="MsoNormal" id="n15807"><span style="color:red" id="n15808">Д</span>несь вся тварь ра́дуется,
/ я́ко – е́же ра́дуйся, – Тебе́ глаго́лет Арха́нгел,
/ благослове́нная честна́я и пречи́стая Ма́ти Христа́ Бо́га.
/ Днесь омрача́ется змии́но шата́ние, / кля́твы бо пра́отчи
разреша́ется сою́з. / Те́мже и непреста́нно вопие́м Ти:
/ ра́дуйся, Обра́дованная.</p>

<p class="MsoNormal" id="n15809"><span style="color:red" id="n15810">Сла́ва, и ны́не, тойже.</span></p>

<p class="MsoNormal" id="n15811"><span style="color:red" id="n15812">По чтении же даются свещи братии.</span></p>

<h3 id="n15813">Величание:</h3>

<p class="MsoNormal" id="n15814"><span style="color:red" id="n15815">А</span>рха́нгельский глас / вопие́м
Ти, Чи́стая: / ра́дуйся Благода́тная, / Госпо́дь с Тобо́ю.</p>

<h3 id="n15816">Псалом избранный.</h3>

<p class="MsoNormal" id="n15817"><span style="font-size:8.0pt;color:red" id="n15818">Лик 1:</span> Бо́же
суд Твой царе́ви даждь, <span style="font-size:8.0pt;color:red" id="n15819">2:</span> И
пра́вду Твою́ сы́ну царе́ву. <span style="font-size:8.0pt;
color:red" id="n15820">1:</span> Суди́ти лю́дем Твои́м в пра́вде, <span style="font-size:8.0pt;color:red" id="n15821">2:</span> И ни́щим Твои́м в суде́.
<span style="font-size:8.0pt;color:red" id="n15822">1:</span> Су́дит ни́щим людски́м,
и спасе́т сы́ны убо́гих. <span style="font-size:8.0pt;
color:red" id="n15823">2:</span> Благовести́те день от дне спасе́ние Бо́га на́шего.
<span style="font-size:8.0pt;color:red" id="n15824">1:</span> Госпо́дь даст глаго́л
благовеству́ющим си́лою мно́гою. <span style="font-size:8.0pt;
color:red" id="n15825">2:</span> Кля́тся Госпо́дь Дави́ду и́стиною, и не
отве́ржется ея́. <span style="font-size:8.0pt;color:red" id="n15826">1:</span> От
плода́ чре́ва твоего́ посажду́ на престо́ле твое́м.
<span style="font-size:8.0pt;color:red" id="n15827">2:</span> Сни́дет я́ко дождь на
руно́, <span style="font-size:8.0pt;color:red" id="n15828">1:</span> И я́ко ка́пля
ка́плющая на зе́млю. <span style="font-size:8.0pt;color:red" id="n15829">2:</span>
И приклони́ небеса́ и сни́де, и мрак под нога́ма Его́.
<span style="font-size:8.0pt;color:red" id="n15830">1:</span> Я́ко избра́ Госпо́дь
Сио́на, изво́ли его́ в жили́ще Себе́. <span style="font-size:8.0pt;color:red" id="n15831">2:</span> Освяти́л есть селе́ние Свое́
Вы́шний. <span style="font-size:8.0pt;color:red" id="n15832">1:</span> Бог посреде́
его́, и не подви́жится. <span style="font-size:8.0pt;color:red" id="n15833">2:</span>
Пощади́т ни́ща и убо́га, и ду́ши убо́гих спасе́т.
<span style="font-size:8.0pt;color:red" id="n15834">1:</span> Вси язы́цы порабо́тают
Ему́. <span style="font-size:8.0pt;color:red" id="n15835">2:</span> Весь день благословя́т
Его́. <span style="font-size:8.0pt;color:red" id="n15836">1:</span> Бу́дет утвержде́ние
на земли́ на версе́х гор. <span style="font-size:8.0pt;color:red" id="n15837">2:</span>
Бу́дет И́мя Его́ благослове́но во ве́ки. <span style="font-size:8.0pt;color:red" id="n15838">1:</span> И благословя́тся в Нем вся коле́на
земна́я. <span style="font-size:8.0pt;color:red" id="n15839">2:</span> Благослове́н
Госпо́дь Бог Изра́иле́в, творя́й чудеса́ Еди́н. <span style="font-size:8.0pt;color:red" id="n15840">1:</span> И благослове́но И́мя сла́вы
Его́ в век, и в век ве́ка. <span style="font-size:8.0pt;color:red" id="n15841">2:</span>
И испо́лнится сла́вы Его́ вся земля́: бу́ди, бу́ди.</p>

<p class="MsoNormal" id="n15842"><span style="color:red" id="n15843">Сла́ва, и ны́не:</span> Аллилу́иа,<span style="color:red" id="n15844"> трижды.</span></p>

<h3 id="n15845">По полиелеи седален, глас 4.<br id="n15846">
Подобен: Удиви́ся:</h3>

<p class="MsoNormal" id="n15847"><span style="color:red" id="n15848">Г</span>аврии́л с Небесе́,
е́же ра́дуйся, зове́т Честне́й, / я́ко зачне́т во
чре́ве Преве́чнаго Бо́га, / сло́вом концы́ соста́вльшаго.
/ Те́мже Мариа́м отвещава́ше: / безму́жна есмь и ка́ко
рожду́ Сы́на? / Безсе́менное рожде́ние кто ви́де? И, сказу́я,
глаго́лаше А́нгел Богоро́дице и Де́ве: / на́йдет на Тя
Дух Святы́й, / и си́ла Вы́шняго осени́т Тя.</p>

<h4 id="n15849">Слава, и ныне, глас и подобен тойже.</h4>

<p class="MsoNormal" id="n15850"><span style="color:red" id="n15851">П</span>о́слан бысть Гаврии́л
к Де́ве Мари́и и возвести́ Ей неизглаго́ланную ра́дость,
/ я́ко безсе́менно зачне́т и не истле́ет, / роди́ши бо
Сы́на, Предве́чнаго Бо́га, и спасе́т лю́ди Своя́ от
грех их. / И свиде́тельствует посла́вый мя вопи́ти Тебе́, Благослове́нная,
е́же ра́дуйся: / Де́ва роди́ши, и по рождестве́ па́ки
пребу́деши Де́ва.</p>

<p class="MsoNormal" id="n15852"><span style="color:red" id="n15853">И чтение праздника.</span></p>

<h3 id="n15854">Степенна, 1-й антифон 4-го гласа:</h3>

<p class="MsoNormal" id="n15855"><span style="color:red" id="n15856">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n15857"><span style="color:red" id="n15858">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n15859"><span style="color:red" id="n15860">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n15861">Прокимен, глас 4:</h3>

<p class="MsoNormal" id="n15862"><span style="color:red" id="n15863">Б</span>лаговести́те день от дне
/ спасе́ние Бо́га на́шего. <span style="color:red" id="n15864">Стих:</span> Воспо́йте
Го́сподеви песнь но́ву, воспо́йте Го́сподеви, вся земля́.</p>

<p class="MsoNormal" id="n15865"><span style="color:red" id="n15866">Другий прокимен:</span> Вся́кое
дыха́ние / да хва́лит Го́спода. <span style="color:red" id="n15867">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n15868">Евангелие от Луки, зачало 4.</h3>

<p class="MsoNormal" id="n15869"><span style="color:red" id="n15870">В</span>о дни о́ны, воста́вши,
Мариа́м, и́де в го́рняя со тща́нием, во град Иу́дов. И
вни́де в дом Заха́риин, и целова́ Елисаве́т. И бысть я́ко
услы́ша Елисаве́т целова́ние Мари́ино, взыгра́ся младе́нец
во чре́ве ея́: и испо́лнися Ду́ха Свя́та Елисаве́т.
И возопи́ гла́сом ве́лиим, и рече́: благослове́на Ты в
жена́х, и благослове́н плод чре́ва Твоего́. И отку́ду мне
сие́, да прии́де Ма́ти Го́спода моего́ ко мне? Се бо, я́ко
бысть глас целова́ния Твоего́ во у́шию мое́ю, взыгра́ся
младе́нец ра́дощами во чре́ве мое́м. И блаже́нна Ве́ровавшая,
я́ко бу́дет соверше́ние глаго́ланным Ей от Го́спода. И
рече́ Мариа́м: вели́чит душа́ Моя́ Го́спода, и возра́довася
дух Мой о Бо́зе Спа́се Мое́м. Я́ко призре́ на смире́ние
Рабы́ Своея́: се бо, отны́не ублажа́т Мя вси ро́ди. Я́ко
сотвори́ Мне вели́чие Си́льный, и свя́то и́мя Его́.
Пребы́сть же Мариа́мь с не́ю я́ко три ме́сяцы, и возврати́ся
в дом Свой.</p>

<p class="MsoNormal" align="right" style="text-align:right" id="n15871"><span style="font-size:
8.0pt;color:red" id="n15872">Лк 1:39–49, 56</span></p>

<h3 id="n15873">По 50-м псалме.</h3>

<p class="MsoNormal" id="n15874"><span style="color:red" id="n15875">Слава:</span> Моли́твами Богоро́дицы,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n15876"><span style="color:red" id="n15877">И ныне, тойже.</span></p>

<p class="MsoNormal" id="n15878"><span style="color:red" id="n15879">И посем, глас 6: </span>Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n15880">И стихира, глас 2. Самогласна:</h3>

<p class="MsoNormal" id="n15881"><span style="color:red" id="n15882">Б</span>лаговеству́ет Гаврии́л
Благода́тней днесь: / ра́дуйся, Неневе́стная Ма́ти и Неискусобра́чная.
/ Не удивля́йся стра́нному моему́ зра́ку, / ни ужаса́йся,
Арха́нгел бо есмь. / Змий прельсти́ Е́ву иногда́, / ны́не
же благовеству́ю Тебе́ ра́дость, / и пребу́деши нетле́нна,
/ и роди́ши Го́спода, Пречи́стая.</p>

<p class="MsoNormal" id="n15883"><span style="color:red" id="n15884">Канон праздника, ирмосы по дважды, тропари
же на 12. Катавасия праздника, оба лика вкупе. А идеже трипеснец, тамо поем праздника
со ирмосом на 6 и трипеснец на 8. Катавасия Триоди, оба лика вкупе.</span></p>

<h3 id="n15885">Канон, творение кир Феофана,<br id="n15886">
егоже краегранесие по алфавиту до 8-й песни.<br id="n15887">
Глас 4. Песнь 1.</h3>

<p class="MsoNormal" id="n15888"><span style="color:red" id="n15889">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<p class="MsoNormal" id="n15890"><span style="color:red" id="n15891">Д</span>а пое́т Тебе́, Влады́чице,
дви́жа свире́ль духо́вную, Дави́д, пра́отец Твой: / послу́шай,
Дщи, ра́дованнаго гла́са от А́нгела, / ра́дость бо возвеща́ет
Тебе́ неизглаго́ланную.</p>

<p class="MsoNormal" id="n15892"><span style="color:red" id="n15893">А́нгел возопи</span>́<span style="color:red" id="n15894">:</span> Вопию́ Тебе́, веселя́ся, / приклони́
у́хо Твое́ и вонми́ ми, / Бо́жие возвеща́ющу безсе́менное
зача́тие, / обрела́ бо еси́ благода́ть пред Бо́гом, / ея́же
никогда́же обре́те друга́я, Всечи́стая.</p>

<p class="MsoNormal" id="n15895"><span style="color:red" id="n15896">Богоро</span>́<span style="color:red" id="n15897">дица рече</span>́<span style="color:red" id="n15898">:</span> Да разуме́ю,
А́нгеле, твои́х глаго́л си́лу, / ка́ко бу́дет, е́же
рекл еси́, глаго́ли я́вственнейше? / Ка́ко зачну́, Де́ва
су́щи, Отрокови́ца? / Ка́ко же и Ма́ти бу́ду Зижди́теля
Моего́?</p>

<p class="MsoNormal" id="n15899"><span style="color:red" id="n15900">А́нгел возопи</span>́<span style="color:red" id="n15901">:</span> Ле́стно мя веща́ти помышля́еши, я́ко
мню, / и ра́дуюся, зря Твое́ утвержде́ние. / Дерза́й, Влады́чице,
/ Бо́гу бо хотя́щу, удо́бь сконча́ются и пресла́вная.</p>

<h3 id="n15902">Песнь 3.</h3>

<p class="MsoNormal" id="n15903"><span style="color:red" id="n15904">Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<p class="MsoNormal" id="n15905"><span style="color:red" id="n15906">Богоро</span>́<span style="color:red" id="n15907">дица рече</span>́<span style="color:red" id="n15908">:</span> Оскуде́
князь от Иу́ды, вре́мя наста́ про́чее, / в не́же яви́тся
язы́ков наде́жда, Христо́с; / ты же, ка́ко Сего́ рожду́,
Де́ва су́щи, скажи́?</p>

<p class="MsoNormal" id="n15909"><span style="color:red" id="n15910">А́нгел возопи</span>́<span style="color:red" id="n15911">:</span> И́щеши от мене́ уве́дети Де́во, о́браз
зача́тия Твоего́, / но той несказа́нен есть: / Дух же Святы́й,
зижди́тельною си́лою осени́в Тя, соверши́т.</p>

<p class="MsoNormal" id="n15912"><span style="color:red" id="n15913">Богоро</span>́<span style="color:red" id="n15914">дица рече</span>́<span style="color:red" id="n15915">:</span> Моя́
прама́ти, прие́мши ра́зум змии́н, пи́щи Боже́ственныя
изгна́на бысть, / те́мже и Аз бою́ся целова́ния стра́ннаго
твоего́, / стыдя́щися поползнове́ния.</p>

<p class="MsoNormal" id="n15916"><span style="color:red" id="n15917">А́нгел возопи</span>́<span style="color:red" id="n15918">:</span> Бо́жий предста́тель, по́слан есмь Боже́ственный
пове́дати Тебе́ сове́т. / Что мене́ бои́шися, Всенепоро́чная,
па́че Тебе́ боя́щагося? / Что благогове́еши мне, Влады́чице,
/ Тебе́ че́стно благогове́ющему?</p>

<h3 id="n15919">Седален, глас 8.<br id="n15920">
Подобен: Свире́лей па́стырских:</h3>

<p class="MsoNormal" id="n15921"><span style="color:red" id="n15922">С</span>ло́во Бо́жие на зе́млю
ны́не сни́де, А́нгел предста́, вопия́ Де́ве: / ра́дуйся,
Благослове́нная, Я́же печа́тию еди́на сохра́ншися, / во
утро́бе прие́мши предве́чнаго Сло́ва и Го́спода, / да от
пре́лести спасе́т, я́ко Бог, род челове́ческий.</p>

<h4 id="n15923">Слава, и ныне, глас тойже.<br id="n15924">
Подобен: Повеле́нное:</h4>

<p class="MsoNormal" id="n15925"><span style="color:red" id="n15926">П</span>о́слан бысть с Небесе́
Архистрати́г Гаврии́л от Бо́га, / ско́ро предста́ ко одушевле́нному
гра́ду, глаго́ля к Ней я́вственно: / Зижди́теля прии́меши,
Де́во, во утро́бе / и роди́ши Сего́ непрело́жне с пло́тию.
/ Те́мже по́слан есмь возвести́ти Тебе́ стра́нное рождество́,
Чи́стая, / и стою́, зовя́ Тебе́: / ра́дуйся, Неве́сто
Неневе́стная.</p>

<h3 id="n15927">Песнь 4.</h3>

<p class="MsoNormal" id="n15928"><span style="color:red" id="n15929">Ирмос:</span> Седя́й в сла́ве
на престо́ле Божества́ / во о́блаце ле́гце, / прии́де Иису́с
Пребоже́ственный / Нетле́нною Дла́нию и спасе́ зову́щия:
/ сла́ва, Христе́, си́ле Твое́й.</p>

<p class="MsoNormal" id="n15930"><span style="color:red" id="n15931">Богоро</span>́<span style="color:red" id="n15932">дица рече</span>́<span style="color:red" id="n15933">:</span> Свяще́нную
не́кую Де́ву ражда́ющую слы́шах проро́ка, дре́вле
Емману́ила проре́кша; / хощу́ же разуме́ти, ка́ко Божества́
растворе́ние естество́ челове́ческое претерпи́т?</p>

<p class="MsoNormal" id="n15934"><span style="color:red" id="n15935">А́нгел возопи</span>́<span style="color:red" id="n15936">:</span> Яви́ла есть купина́, неопа́льна пребы́вши,
/ прие́мши пла́мень, обра́дованная Всепе́тая, на Тебе́
таи́нства пресла́вное: / по рождестве́ бо пребу́деши Чи́стая
Присноде́ва.</p>

<p class="MsoNormal" id="n15937"><span style="color:red" id="n15938">Богоро</span>́<span style="color:red" id="n15939">дица рече</span>́<span style="color:red" id="n15940">:</span> Освеща́емь
сия́нием Бо́га Вседержи́теля, / и́стины пропове́дниче,
глаго́ли, Гаврии́ле, и́стиннейшая: / ка́ко, нетле́нне бы́вши
чистоте́ Мое́й, / Сло́ва рожду́, с пло́тию Безпло́тнаго?</p>

<p class="MsoNormal" id="n15941"><span style="color:red" id="n15942">А́нгел возопи</span>́<span style="color:red" id="n15943">:</span> Со стра́хом Тебе́, я́ко раб Госпоже́,
предстою́, / с боя́знию, Отрокови́це, ны́не смотри́ти стыжду́ся
Тебе́, / я́ко бо дождь на руно́, сни́дет на Тя Сло́во О́тчее,
я́ко благоволи́.</p>

<h3 id="n15944">Песнь 5.</h3>

<p class="MsoNormal" id="n15945"><span style="color:red" id="n15946">Ирмос:</span> Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ безле́тнаго Сы́на, / всем воспева́ющим Тя / мир подава́ющая.</p>

<p class="MsoNormal" id="n15947"><span style="color:red" id="n15948">Богоро</span>́<span style="color:red" id="n15949">дица рече</span>́<span style="color:red" id="n15950">:</span> Разуме́ти
не могу́ Твои́х слове́с изве́стия: / чудеса́ бо бы́ша
мно́жицею, / Боже́ственною си́лою чудоде́йствуема, / зна́мения
и о́бразы зако́ннии, / роди́ же де́ва неискусому́жне никогда́же.</p>

<p class="MsoNormal" id="n15951"><span style="color:red" id="n15952">А́нгел возопи</span>́<span style="color:red" id="n15953">:</span> Диви́т, Всенепоро́чная, и стра́нно бо
чу́до Твое́, / еди́на бо Ты всех Царя́ прии́меши во утро́бе
воплоща́ема, / и Тя прообразу́ют проро́ческая рече́ния, и гада́ния,
и зако́ннии о́бразы.</p>

<p class="MsoNormal" id="n15954"><span style="color:red" id="n15955">Богоро</span>́<span style="color:red" id="n15956">дица рече</span>́<span style="color:red" id="n15957">:</span> Все́ми
Невмести́мый и все́ми Неви́димый, / ка́ко сей мо́жет во
чре́ве деви́че всели́тися, е́же Сам созда́? / Ка́ко
же и зачну́ Бо́га Сло́ва, собезнача́льна Отцу́ и Ду́ху?</p>

<p class="MsoNormal" id="n15958"><span style="color:red" id="n15959">А́нгел возопи</span>́<span style="color:red" id="n15960">:</span> К Твоему́ пра́отцу Дави́ду обеща́вся
/ посади́ти от плода́ Твоего́ чре́ва на престо́ле ца́рства
его́, / Иа́ковлю Тя добро́ту, еди́ну избра́ в слове́сное
селе́ние.</p>

<h3 id="n15961">Песнь 6.</h3>

<p class="MsoNormal" id="n15962"><span style="color:red" id="n15963">Ирмос:</span> Возопи́, прообразу́я
погребе́ние тридне́вное, / проро́к Ио́на, в ки́те моля́ся:
/ от тли изба́ви мя, / Иису́се, Царю́ сил.</p>

<p class="MsoNormal" id="n15964"><span style="color:red" id="n15965">Богоро</span>́<span style="color:red" id="n15966">дица рече</span>́<span style="color:red" id="n15967">:</span> Глаго́л
твои́х, Гаврии́ле, глас ра́дованен прие́мши, весе́лия Боже́ственнаго
испо́лнихся: / ра́дость бо пове́даеши и весе́лие возвеща́еши
безконе́чное.</p>

<p class="MsoNormal" id="n15968"><span style="color:red" id="n15969">А́нгел возопи</span>́<span style="color:red" id="n15970">:</span> Тебе́ даде́ся ра́дость, Богома́ти
Боже́ственная, / Тебе́, е́же ра́дуйся, вся тварь вопие́т,
Богоневе́сто: / Ты бо еди́на Ма́ти Сы́на Бо́жия пронарече́ся,
Чи́стая.</p>

<p class="MsoNormal" id="n15971"><span style="color:red" id="n15972">Богоро</span>́<span style="color:red" id="n15973">дица рече</span>́<span style="color:red" id="n15974">:</span> Е́вы
Мно́ю ны́не да упраздни́тся осужде́ние, / да возда́стся
Мно́ю долг днесь, / Мно́ю заи́мствование дре́внее да да́стся
преиспо́лнено.</p>

<p class="MsoNormal" id="n15975"><span style="color:red" id="n15976">А́нгел возопи</span>́<span style="color:red" id="n15977">:</span> Обеща́ся Бог Авраа́му пра́отцу / благослови́тися
в се́мене его́ язы́ком, Чи́стая, / Тобо́ю же коне́ц
обеща́ние прие́млет днесь.</p>

<h3 id="n15978">Кондак, глас 8:</h3>

<p class="MsoNormal" id="n15979"><span style="color:red" id="n15980">В</span>збра́нной Воево́де
победи́тельная, / я́ко изба́вльшеся от злых, / благода́рственная
воспису́ем Ти, раби́ Твои́, Богоро́дице, / но, я́ко иму́щая
держа́ву непобеди́мую, / от вся́ких нас бед свободи́, да зове́м
Ти: / ра́дуйся, Неве́сто Неневе́стная.</p>

<p class="MsoNormal" id="n15981"><span style="color:red" id="n15982">Икос:</span> А́нгел предста́тель
с Небесе́ по́слан бысть рещи́ Богоро́дице: ра́дуйся! /
И со безпло́тным гла́сом воплоща́ема Тя зря, Го́споди, ужаса́шеся
/ и стоя́ше, зовы́й к Ней такова́я: / ра́дуйся, Е́юже ра́дость
возсия́ет; / ра́дуйся, Е́юже кля́тва исче́знет. / Ра́дуйся,
па́дшаго Ада́ма воззва́ние; / ра́дуйся, слез Е́виных избавле́ние.
/ Ра́дуйся, высото́ неудобовосходи́мая челове́ческими по́мыслы;
/ ра́дуйся, глубино́ неудобозри́мая и А́нгельскима очи́ма.
/ Ра́дуйся, я́ко еси́ Царе́во седа́лище; / ра́дуйся,
я́ко но́сиши нося́щаго вся. / Ра́дуйся, звездо́, явля́ющая
Со́лнце; / ра́дуйся, утро́бо Боже́ственнаго воплоще́ния.
/ Ра́дуйся, Е́юже обновля́ется тварь; / ра́дуйся, Е́юже
покланя́емся Творцу́. / Ра́дуйся, Неве́сто Неневе́стная.</p>

<h3 id="n15983">Песнь 7.</h3>

<p class="MsoNormal" id="n15984"><span style="color:red" id="n15985">Ирмос:</span> Не послужи́ша тва́ри
Богому́дрии / па́че Созда́вшаго, / но, о́гненное преще́ние
му́жески попра́вше, / ра́довахуся, пою́ще: / препе́тый
отце́в Госпо́дь и Бог, благослове́н еси́.</p>

<p class="MsoNormal" id="n15986"><span style="color:red" id="n15987">Богоро</span>́<span style="color:red" id="n15988">дица рече</span>́<span style="color:red" id="n15989">:</span> Свет невеще́ственный
пове́дая, в веще́ственне телеси́ совокупля́емь за милосе́рдие
мно́гое, / све́тлое благове́щение, Боже́ственная пропове́дания,
ны́не взыва́еши Ми: / благослове́н, Всечи́стая, Плод Твоего́
чре́ва.</p>

<p class="MsoNormal" id="n15990"><span style="color:red" id="n15991">А́нгел возопи</span>́<span style="color:red" id="n15992">:</span> Ра́дуйся, Влады́чице Де́во, / ра́дуйся,
Пречи́стая, / ра́дуйся, прия́телище Бо́жие, / ра́дуйся,
све́щниче Све́та, Ада́мово воззва́ние, / Е́вы избавле́ние,
горо́ свята́я, / прея́вственное свяще́ние и черто́г безсме́ртия.</p>

<p class="MsoNormal" id="n15993"><span style="color:red" id="n15994">Богоро</span>́<span style="color:red" id="n15995">дица рече</span>́<span style="color:red" id="n15996">:</span> Ду́шу
очи́сти, те́ло освяти́, / це́рковь сотвори́ Мя вмести́тельну
Бо́га, / ски́нию Богоукра́шену, одушевле́н храм наи́тием
Пресвята́го Ду́ха / и Жи́зни чи́стую Ма́терь.</p>

<p class="MsoNormal" id="n15997"><span style="color:red" id="n15998">А́нгел возопи</span>́<span style="color:red" id="n15999">:</span> Я́ко многосве́тлую свещу́ и Богоде́ланен
черто́г, / ви́жу Тя ны́не, я́ко злат киво́т, / зако́на
Пода́теля приими́, Богоневе́сто, / благоизво́лившаго челове́ческое
изба́вити Тобо́ю тле́нное существо́.</p>

<h3 id="n16000">Песнь 8.</h3>

<p class="MsoNormal" id="n16001"><span style="color:red" id="n16002">Ирмос:</span> Слы́ши, Отрокови́це,
Де́во чи́стая, / да рече́т у́бо Гаврии́л / сове́т
Вы́шняго дре́вний и́стинный: / бу́ди к прия́тию гото́ва
Бо́жию, / Тобо́ю бо Невмести́мый с челове́ки поживе́. /
Тем и, ра́дуяся вопию́: / благослови́те, вся дела́ Госпо́дня,
Го́спода.</p>

<p class="MsoNormal" id="n16003"><span style="color:red" id="n16004">Богоро</span>́<span style="color:red" id="n16005">дица рече</span>́<span style="color:red" id="n16006">:</span> Ум всяк
побежда́ется земны́х, – отвеща́ Деви́ца, – / и́щущи, я́же
Мне веща́еши, пресла́вная: / слы́шах твоя́ словеса́, но
бою́ся, ужаса́ющися, / да не ле́стию Мя, я́ко Е́ву, дале́че
по́слеши от Бо́га. / Но оба́че се вопию́: / благослови́те,
вся дела́ Госпо́дня, Го́спода и превозноси́те Его́ во ве́ки.</p>

<p class="MsoNormal" id="n16007"><span style="color:red" id="n16008">А́нгел возопи</span>́<span style="color:red" id="n16009">:</span> Се Тебе́ недоуме́нное разреши́ся, – глаго́лет
к сим Гаврии́л, – до́бре бо рекла́, еси́, вещь неудобопости́жна.
/ Словесе́м Твои́х усте́н повину́ющися про́чее, / не сумни́ся,
я́ко ле́сти, я́коже ве́щи, ве́руй. / Аз бо, ра́дуяся,
вопию́: / благослови́те, вся дела́ Госпо́дня, Го́спода
и превозноси́те Его́ во ве́ки.</p>

<p class="MsoNormal" id="n16010"><span style="color:red" id="n16011">Богоро</span>́<span style="color:red" id="n16012">дица рече</span>́<span style="color:red" id="n16013">:</span> Зако́н
сей от Бо́га есть челове́ком, – Непоро́чная а́бие глаго́лет,
– / от о́бщия любве́ рождество́ происхо́дит. / Не вем супру́жника
сла́сти всеконе́чно, / ка́ко, у́бо глаго́леши, я́ко
рожду́? / Бою́ся, еда́ лесть глаго́леши? / Но оба́че се
вопию́: / благослови́те, вся дела́ Госпо́дня, Го́спода
и превозноси́те Его́ во ве́ки.</p>

<p class="MsoNormal" id="n16014"><span style="color:red" id="n16015">А́нгел возопи</span>́<span style="color:red" id="n16016">:</span> Глаго́лы, я́же мне веща́еши, Чи́стая,
– / А́нгел па́ки глаго́лет, – / обы́чая есть рождества́
челове́ков сме́ртных, / и́стинно Бо́га Тебе́ обещава́ю,
/ па́че сло́ва же и смы́сла воплоща́ема, я́ко весть, из
Тебе́. / Те́мже и, ра́дуяся, вопию́: / благослови́те, вся
дела́ Госпо́дня, Го́спода и превозноси́те Его́ во ве́ки.</p>

<p class="MsoNormal" id="n16017"><span style="color:red" id="n16018">Богоро</span>́<span style="color:red" id="n16019">дица рече</span>́<span style="color:red" id="n16020">:</span> Явля́ешися
Мне и́стины веща́тель, – рече́ Де́ва, – / ра́дости бо о́бщия
прише́л еси́ благове́стник. / Ду́шу у́бо очи́стих
с те́лом, и по глаго́лу твоему́ бу́ди Мне, / да всели́тся
Бог в Мя, к Нему́же вопию́ с тобо́ю: / благослови́те, вся дела́
Госпо́дня, Го́спода и превозноси́те Его́ во ве́ки.</p>

<p class="MsoNormal" id="n16021"><span style="color:red" id="n16022">На 9-й песни паки вжигают свещи братия.</span></p>

<p class="MsoNormal" id="n16023"><span style="color:red" id="n16024">Ч</span>естне́йшую:<span style="color:red" id="n16025"> не поем, но поем припев праздника: </span>Благовеству́й,
земле́, ра́дость ве́лию, / хвали́те, Небеса́, Бо́жию
сла́ву.<span style="color:red" id="n16026"> Таже ирмос: </span>Я́ко одушевле́нному:<span style="color:red" id="n16027"> Подобне и 2-й лик припев, и ирмос, и к прочим тропарем праздника
тойже припев. У трипеснца же к тропарем припеваем: </span>Сла́ва Тебе́,
Бо́же наш, сла́ва Тебе́. <span style="color:red" id="n16028">К Богородичным припеваем
припев праздника.</span></p>

<h3 id="n16029">Песнь 9.</h3>

<p class="MsoNormal" id="n16030"><span style="color:red" id="n16031">Ирмос:</span> Я́ко одушевле́нному
Бо́жию киво́ту, / да ника́коже ко́снется рука́ скве́рных.
/ Устне́ же ве́рных, Богоро́дице, немо́лчно, / глас А́нгела
воспева́юще, / с ра́достию да вопию́т: / ра́дуйся, Благода́тная,
/ Госпо́дь с Тобо́ю.</p>

<p class="MsoNormal" id="n16032"><span style="color:red" id="n16033">П</span>а́че смы́сла заче́нши
Бо́га, естества́ обы́чая утаи́ся, Отрокови́це, / Ты бо
в рождестве́ ма́терскаго избежа́ла еси́ тле́ннаго естества́
/ и превы́шши су́щи. / Те́мже досто́йно слы́шиши: / ра́дуйся,
Благода́тная, Госпо́дь с Тобо́ю.</p>

<p class="MsoNormal" id="n16034"><span style="color:red" id="n16035">К</span>а́ко то́чиши млеко́,
Де́во Чи́стая, не мо́жет изрещи́ язы́к зе́млен, /
стра́нну бо естества́ показу́еши вещь, зако́ннаго рождества́
уста́в прехо́диши. / Те́мже досто́йно слы́шиши: / ра́дуйся,
Благода́тная, Госпо́дь с Тобо́ю.</p>

<p class="MsoNormal" id="n16036"><span style="color:red" id="n16037">Т</span>а́йно во свяще́нных
писа́ниих / глаго́лася о Тебе́, Ма́ти Вы́шняго, / ле́ствицу
бо дре́вле Иа́ков, Тя образу́ющую, ви́дев, рече́: / степе́нь
Бо́жия сия́. / Те́мже досто́йно слы́шиши: / ра́дуйся,
Благода́тная, Госпо́дь с Тобо́ю.</p>

<p class="MsoNormal" id="n16038"><span style="color:red" id="n16039">Ч</span>у́дное священноявле́нному
Моисе́ю / купина́ и огнь показа́ чу́до, / ища́й же конца́
в прехожде́нии време́н, во Отрокови́це чи́стей, рече́,
узрю́. / Е́йже, я́ко Богоро́дице, да рече́тся: / ра́дуйся,
Благода́тная, Госпо́дь с Тобо́ю.</p>

<p class="MsoNormal" id="n16040"><span style="color:red" id="n16041">Д</span>ании́л Тя го́ру нарече́
мы́сленную, / роди́тельницу же Бо́жию Иса́ия, / ви́дит
же, я́ко руно́, Гедео́н, / Дави́д же свяще́ние глаго́лет,
дверь же Тя ин. / Гаврии́л же Тебе́ взыва́ет: / ра́дуйся, Благода́тная,
Госпо́дь с Тобо́ю.</p>

<p class="MsoNormal" id="n16042"><span style="color:red" id="n16043">Таже ирмос Триоди, и праздника припев,
и ирмос оба лика вкупе.</span></p>

<h3 id="n16044">Светилен<br id="n16045">
Подобен: Со ученики́:</h3>

<p class="MsoNormal" id="n16046"><span style="color:red" id="n16047">А́</span>нгельских сил Архистрати́г
/ по́слан бысть от Бо́га Вседержи́теля к Чи́стей и Де́ве
/ благовести́ти стра́нное и неизрече́нное чу́до: / зане́
Бог, я́ко Челове́к, из Нея́ младоде́йствуется без се́мене,
/ назида́яй весь челове́ческий род. / Лю́дие, благовести́те
обновле́ние ми́ра. <span style="color:red" id="n16048">(2)</span></p>

<h4 id="n16049">Слава, и ныне, ин светилен.<br id="n16050">
Подобен: Жены́, услы́шите:</h4>

<p class="MsoNormal" id="n16051"><span style="color:red" id="n16052">Е́</span>же от ве́ка днесь
познава́ется та́инство Бо́жие: / Бог Сло́во Сын Де́вы Мари́и
за милосе́рдие быва́ет, / и ра́дость благове́щения Гаврии́л
провещава́ет. / С ни́мже возопие́м Ей: / ра́дуйся, Ма́ти
Госпо́дня.</p>

<h3 id="n16053">На хвалитех<br id="n16054">
Вся́кое дыха́ние: и поем стихиры, на 4.<br id="n16055">
Глас 1. Подобен: Небе́сных чино́в:</h3>

<p class="MsoNormal" id="n16056"><span style="color:red" id="n16057">С</span> Небе́сных круго́в
слете́в Гаврии́л в Назаре́т, / прии́де к Де́ве Мари́и,
/ вопия́ Ей: ра́дуйся! / Зачне́ши Сы́на, Ада́ма дре́внейшаго,
/ Творца́ веко́в и Изба́вителя / вопию́щих Тебе́: / ра́дуйся,
Чи́стая.</p>

<p class="MsoNormal" id="n16058"><span style="color:red" id="n16059">С</span>оприсносу́щное Сло́во
Пребезнача́льного Отца́, / не разлучи́вся Го́рних, / ны́не
предста́ до́льным, ра́ди кра́йняго благоутро́бия, / ми́лость
прие́м, е́же на ны поползнове́ния, / и, Ада́мову нищету́
восприе́м, / вообрази́ся в чужде́е.</p>

<p class="MsoNormal" id="n16060"><span style="color:red" id="n16061">Г</span>аврии́л, Де́ве благове́стие
с Небесе́ прине́с, / вопия́ше: ра́дуйся! / Зачне́ши во
чре́ве Твое́м / Тобо́ю вмести́маго, / Невмести́маго же
все́ми, / и ражда́ющая яви́шися / от Отца́ пре́жде денни́цы
возсия́вшаго.</p>

<p class="MsoNormal" id="n16062"><span style="color:red" id="n16063">П</span>ресу́щественное Сло́во,
/ пло́тию всели́вся в Тя / О́тчим сове́том, Богоро́дице
Де́во, / назда́ род, и́же по нам, / па́дший от дре́вния
кля́твы. / Тем – е́же ра́дуйся – Тебе́ вси, Ма́ти Христо́ва,
/ со А́нгелом вопие́м ве́рно.</p>

<h4 id="n16064">Слава, и ныне, глас 2. Феофаново:</h4>

<p class="MsoNormal" id="n16065"><span style="color:red" id="n16066">Е́</span>же от ве́ка та́инство
открыва́ется днесь, / и Сын Бо́жий Сын челове́чь быва́ет: /
да, ху́ждшее восприе́м, пода́ст ми лу́чшее. / Солга́ся
дре́вле Ада́м, / и Бог, возжеле́в бы́ти, не бысть: / Челове́к
быва́ет Бог, / да бо́га Ада́ма соде́лает. / Да весели́тся
тварь, да ликовству́ет естество́, / я́ко Арха́нгел Де́ве
со стра́хом предстои́т / и – е́же ра́дуйся – прино́сит,
печа́ли сопроти́вное. / За милосе́рдие ми́лости вочелове́чивыйся,
/ Бо́же наш, сла́ва Тебе́.</p>

<p class="MsoNormal" id="n16067"><span style="color:red" id="n16068">Аще есть суббота или неделя, славословие
великое, и ектении, и отпуст. Аще же день постен, поем на стиховне Триоди самогласен
дне, дважды и мученичен.</span></p>

<h4 id="n16069">Слава, и ныне, праздника, глас 8:</h4>

<p class="MsoNormal" id="n16070"><span style="color:red" id="n16071">Д</span>а веселя́тся Небеса́,
и ра́дуется земля́, / и́бо Отцу́ Соприсносу́щный, Собезнача́льный
и Сопресто́льный, / щедро́тство прие́м и человеколю́бную ми́лость,
/ Себе́ поста́ви во истоща́ние / благоволе́нием и сове́том
О́тчим / и во утро́бу всели́ся Деви́чу, предочище́нную
Ду́хом. / О, чудесе́! Бог в челове́цех, / Невмести́мый в ложесна́х,
Безле́тный в ле́то, / и е́же пресла́внее, я́ко и зача́тие
безсе́менно, / и истоща́ние несказа́нно, и та́инство ели́ко.
/ Бог бо истощава́ется, и воплоща́ется, и зи́ждется, / А́нгелу
к Чи́стей зача́тие глаго́лавшу: / ра́дуйся, Обра́дованная,
Госпо́дь с Тобо́ю, / име́яй ве́лию ми́лость.</p>

<p class="MsoNormal" id="n16072"><span style="color:red" id="n16073">Таже,</span> Бла́го есть: <span style="color:red" id="n16074">единожды. По</span> О́тче наш: <span style="color:red" id="n16075">тропарь
праздника, и ектения, в конец три поклоны великия, без отпуста утрени; дается же
и святый елей братии, и поется стихира самогласна, и час 1-й с кафизмою. Тропарь
и кондак праздника, и в конец три поклоны великия, и молитва:</span> Христе́,
Све́те и́стинный:</p>

<h3 id="n16076">Отпуст:</h3>

<p class="MsoNormal" id="n16077"><span style="color:red" id="n16078">Х</span>ристо́с, и́стинный
Бог наш, моли́твами пречи́стыя Своея́ Ма́тере, святы́х
сла́вных и всехва́льных Апо́стол, святы́х пра́ведных Богооте́ц
Иоаки́ма и А́нны, и всех святы́х, поми́лует и спасе́т нас,
я́ко Благ и Человеколю́бец.</p>

<p class="MsoNormal" id="n16079">&nbsp;</p>

<p class="MsoNormal" id="n16080"><span style="color:red" id="n16081">В 3-й же час дне исходим со кресты с
литиею вне монастыря и, возвращшеся, входим в трапезу и поем часы 3-й и 6-й с кафизмами
без поклонов, тропарь и кондак праздника.</span></p>

<p class="MsoNormal" id="n16082"><span style="color:red" id="n16083">На часех же в кампан не ударяем, на 6-м
часе поем тропарь паремии Триоди и прочая, по чину их, и паремия и чтем слово, емуже
начало: </span>Па́ки ра́дость благове́щения: <span style="color:red" id="n16084">Присовокупляем же и 9-й час с кафизмою и чтением. Посем, Блаженны:
скоро без пения и без поклонов. </span>Помяни́ нас, Го́споди: <span style="color:red" id="n16085">Л</span>ик Небе́сный: <span style="color:red" id="n16086">Сла́ва:</span>
Лик святы́х А́нгел: <span style="color:red" id="n16087">И ны́не:</span> Осла́би,
оста́ви:<span style="color:red" id="n16088"> По </span>О́тче наш:<span style="color:red" id="n16089"> кондак праздника. </span>Го́споди, поми́луй,<span style="color:red" id="n16090"> 40. С</span>ла́ва, и ны́не: <span style="color:red" id="n16091">Ч</span>естне́йшую Херуви́м:<span style="color:
red" id="n16092"> и поклоны три великия и молитва: </span>Всесвята́я Тро́ице:<span style="color:red" id="n16093"> и отпуст. И поем вечерню без кафизмы и без поклонов.</span></p>

<h2 id="n16094"><a name="_НА_ЛИТУРГИИ_27" id="n16095"></a>НА ВЕЧЕРНИ И ЛИТУРГИИ</h2>

<p class="MsoNormal" id="n16096"><span style="color:red" id="n16097">На </span>Го́споди, воззва́х:<span style="color:red" id="n16098"> поем Триоди самогласен дне, дважды, без мученична, и подобны
Триоди три, и праздника три, и Архангела три.</span></p>

<h3 id="n16099">Стихиры праздника, глас 4. Самогласны:</h3>

<p class="MsoNormal" id="n16100"><span style="color:red" id="n16101">В</span> шесты́й ме́сяц по́слан
бысть Арха́нгел / к Де́ве Чи́стей / и, ра́доватися Ей прире́к,
/ благовести́ из Нея́ Изба́вителю проити́. / Те́мже, прие́мши
целова́ние, / зача́т Тя, Преве́чнаго Бо́га, / несказа́нно
благоволи́вшаго вочелове́читися / во спасе́ние душ на́ших.</p>

<p class="MsoNormal" id="n16102"><span style="color:red" id="n16103">Я</span>зы́ка, его́же не ве́дяше,
услы́ша Богоро́дица, / глаго́лаше бо к Ней Арха́нгел благове́щения
глаго́лы, / отону́дуже ве́рно, прии́мши целова́ние, / зача́т
Тя, Преве́чнаго Бо́га. / Те́мже и мы, ра́дующеся, вопие́м
Ти: / из Нея́ воплоти́выйся непрело́жно Бо́же, / мир ми́рови
да́руй / и душа́м на́шим ве́лию ми́лость.</p>

<p class="MsoNormal" id="n16104"><span style="color:red" id="n16105">С</span>е воззва́ние ны́не
яви́ся нам, / па́че Сло́ва Бог челове́ком соединя́ется,
/ Арха́нгеловым гла́сом пре́лесть отгоня́ется, / Де́ва
бо прие́млет ра́дость, / земна́я бы́ша Не́бо, / мир разреши́ся
пе́рвыя кля́твы. / Да ра́дуется тварь и гла́сы да воспое́т:
/ Тво́рче и Изба́вителю наш, / Го́споди, сла́ва Тебе́.</p>

<h4 id="n16106">Архангела стихиры, глас 1.<br id="n16107">
Подобен: Всехва́льнии му́ченицы:</h4>

<p class="MsoNormal" id="n16108"><span style="color:red" id="n16109">Г</span>аврии́л вели́кий, /
ум Богови́днейший, светоза́рный и спаси́тельный, / Свет Трисо́лнечный
зрит / и пое́т с Вы́шними чи́ны / Боже́ственное и стра́шное
пе́ние, / мо́лит дарова́ти душа́м на́шим / мир и ве́лию
ми́лость.</p>

<p class="MsoNormal" id="n16110"><span style="color:red" id="n16111">В</span>ели́кое та́инство,
/ пе́рвее А́нгелом неве́домое / и пре́жде век соблюда́емое,
/ еди́ному уве́рися тебе́, Гаврии́ле, / и сие́ еди́ней
пове́дал еси́ Чи́стей, в Назаре́т прише́д. / С Не́юже
моли́ / дарова́ти душа́м на́шим / мир и ве́лию ми́лость.</p>

<p class="MsoNormal" id="n16112"><span style="color:red" id="n16113">К 11-му стиху припев:</span> <b id="n16114">Творя́й
А́нгелы Своя́ ду́хи </b><b id="n16115">/ и слуги́ Своя́ пла́мень
о́гненный.</b></p>

<p class="MsoNormal" id="n16116"><span style="color:red" id="n16117">С</span>ве́та сый испо́лнь
при́сно, / и творя́ хоте́ние, / и скончава́я повеле́ния
Вседержи́теля, / нача́льниче А́нгелов, / Гаврии́ле всеизря́дне,
/ любо́вию тя чту́щия спаса́й, / при́сно прося́ / дарова́ти
душа́м на́шим / мир и ве́лию ми́лость.</p>

<h4 id="n16118">Слава, и ныне, глас 6-й. Самогласен:</h4>

<p class="MsoNormal" id="n16119"><span style="color:red" id="n16120">П</span>о́слан бысть с Небесе́
Гаврии́л Арха́нгел / благовести́ти Де́ве зача́тие / и,
прише́д в Назаре́т, / помышля́ше в себе́, чудеси́ удивля́яся:
/ о, ка́ко, в Вы́шних непостижи́м Сый от Де́вы ражда́ется!
/ Име́яй престо́л Не́бо и подно́жие зе́млю / во утро́бу
вмеща́ется Деви́чу! / На Него́же шестокрила́тии и многоочи́тии
зре́ти не мо́гут, / сло́вом еди́нем от Сея́ воплоти́тися
благоизво́ли. / Бо́жие есть сло́во настоя́щее. / Что у́бо
стою́ и не глаго́лю Де́ве: / ра́дуйся, Благода́тная, Госпо́дь
с Тобо́ю; / ра́дуйся, Чи́стая Де́во; / ра́дуйся, Неве́сто
Неневе́стная; / ра́дуйся, Ма́ти Живота́, / благослове́н
Плод чре́ва Твоего́!</p>

<p class="MsoNormal" id="n16121"><span style="color:red" id="n16122">Иерей же творит проскомидию в стихиры.</span></p>

<p class="MsoNormal" id="n16123"><span style="color:red" id="n16124">Вход со Евангелием, </span>Све́те
ти́хий:</p>

<p class="MsoNormal" id="n16125"><span style="color:red" id="n16126">Прокимен, и чтения дне, и праздника две:</span></p>

<h3 id="n16127">Исхо́да чте́ние.</h3>

<p class="MsoNormal" id="n16128"><span style="color:red" id="n16129">В</span>ни́де Моисе́й в го́ру
Бо́жию Хори́в, яви́ся же ему́ А́нгел Госпо́день в
пла́мени о́гненне из купины́, и ви́де, я́ко купина́
горя́ше огне́м и купина́ не сгара́ше. Рече́ же Моисе́й:
преше́д, узрю́ виде́ние вели́кое сие́, что я́ко не
сгара́ет купина́? Я́коже ви́де Госпо́дь, я́ко приступа́ет
ви́дети, призва́ его́ Госпо́дь, из купины́ глаго́ля:
Моисе́е, Моисе́е. Он же рече́: что есть? И рече́: не прибли́жися
се́мо. Иззу́й сапо́г от ногу́ твое́ю: ме́сто бо, на
не́мже ты стои́ши, земля́ свята́ есть. И рече́ ему́:
Аз есмь Бог отца́ твоего́, Бог Авраа́мов, и Бог Исаа́ков, и
Бог Иа́ковль. Отврати́ же Моисе́й лице́ свое́, стыдя́ше
бо ся зре́ти пред Бо́гом. Рече́ же Госпо́дь к Моисе́ю:
ви́дя, ви́дех озлобле́ние люде́й Мои́х, и́же во Еги́пте,
и вопль их услы́шах от наси́льствующих в де́лех. Вем бо боле́знь
их, и снидо́х, е́же изъя́ти их от руки́ еги́птян, и извести́
их от земли́ о́ныя, и ввести́ их в зе́млю бла́гу и мно́гу,
в зе́млю, точа́щу мед и млеко́.</p>

<p class="MsoNormal" align="right" style="text-align:right" id="n16130"><span style="font-size:
8.0pt;color:red" id="n16131">Исх 3:1–8</span></p>

<h3 id="n16132">При́тчей чте́ние.</h3>

<p class="MsoNormal" id="n16133"><span style="color:red" id="n16134">Г</span>оспо́дь созда́ мя нача́ло
путе́й Свои́х в дела́ Своя́. Пре́жде век основа́ мя
в нача́ле, пре́жде не́же зе́млю сотвори́ти, и пре́жде
не́же бе́здны соде́лати, пре́жде не́же произы́ти исто́чником
вод, пре́жде, не́же гора́м водрузи́тися, пре́жде же всех
холмо́в ражда́ет мя. Госпо́дь сотвори́ страны́, и пусты́ни,
и концы́, населе́ны под Небесе́м. Егда́ гото́вяше не́бо,
с Ним бех, и егда́ отлуча́ше Себе́ престо́л на ве́трех,
егда́ кре́пки творя́ше вы́шния о́блаки и я́ко тве́рды
полага́ше исто́чники поднебе́сныя. Внегда́ полага́ти мо́рю
преде́л его́, и во́ды не ми́мо и́дут уст Его́, и кре́пки
творя́ше основа́ния земли́, бех при Нем устроя́я подо́бна.
Аз бех, о не́йже ра́довашеся: по вся же дни веселя́хся пред лице́м
Его́ на вся́ко вре́мя.</p>

<p class="MsoNormal" align="right" style="text-align:right" id="n16135"><span style="font-size:
8.0pt;color:red" id="n16136">Притч 8:22–30</span></p>

<p class="MsoNormal" id="n16137"><span style="color:red" id="n16138">Таже ектения малая, и возглас трисвятаго,
и трисвятое.</span></p>

<p class="MsoNormal" id="n16139"><span style="color:red" id="n16140">Аще случится Благовещение в субботу
или в неделю, поем Литургию, и Блаженны от канона праздника, песнь 3-я на 4, и
6-я на 4. Аще изволит предстоятель, поем антифоны праздника.</span></p>

<h3 id="n16141">Антифон 1, глас 2.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16142"><span style="color:red" id="n16143">Стих 1:</span> Бо́же, суд Твой Царе́ви
даждь, / и пра́вду Твою́ Сы́ну Царе́ву.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16144"><b id="n16145"><span style="color:red" id="n16146">М</span></b><b id="n16147">оли́</b><b id="n16148">твами
</b><b id="n16149">Богоро́</b><b id="n16150">дицы, </b><b id="n16151">Спа́</b><b id="n16152">се, / </b><b id="n16153">спаси́
</b><b id="n16154">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16155"><span style="color:red" id="n16156">Стих 2:</span> Да восприи́мут го́ры мир лю́дем
/ и хо́лми пра́вду.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16157"><b id="n16158"><span style="color:red" id="n16159">М</span></b><b id="n16160">оли́</b><b id="n16161">твами
</b><b id="n16162">Богоро́</b><b id="n16163">дицы, </b><b id="n16164">Спа́</b><b id="n16165">се, / </b><b id="n16166">спаси́
</b><b id="n16167">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16168"><span style="color:red" id="n16169">Стих 3:</span> Благовести́те день от дне / спасе́ние
Бо́га на́шего.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16170"><b id="n16171"><span style="color:red" id="n16172">М</span></b><b id="n16173">оли́</b><b id="n16174">твами
</b><b id="n16175">Богоро́</b><b id="n16176">дицы, </b><b id="n16177">Спа́</b><b id="n16178">се, / </b><b id="n16179">спаси́
</b><b id="n16180">нас.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16181"><span style="color:red" id="n16182">Стих 4:</span> Кля́тся Госпо́дь Дави́ду
и́стиною / и не отве́ржется ея́.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16183"><b id="n16184"><span style="color:red" id="n16185">М</span></b><b id="n16186">оли́</b><b id="n16187">твами
</b><b id="n16188">Богоро́</b><b id="n16189">дицы, </b><b id="n16190">Спа́</b><b id="n16191">се, / </b><b id="n16192">спаси́
</b><b id="n16193">нас.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16194"><span style="color:red" id="n16195">Сла́ва, и ны́не:</span> Моли́твами
Богоро́дицы, Спа́се, / спаси́ нас.</p>

<h3 id="n16196">Антифон 2, глас 2.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16197"><span style="color:red" id="n16198">Стих 1:</span> Сни́дет,
я́ко дождь на руно́, / и я́ко ка́пля, ка́плющая на
зе́млю.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16199"><b id="n16200"><span style="color:red" id="n16201">С</span></b><b id="n16202">паси́ </b><b id="n16203">ны,
</b><b id="n16204">Сы́</b><b id="n16205">не </b><b id="n16206">Бо́</b><b id="n16207">жий, / </b><b id="n16208">нас ра́</b><b id="n16209">ди
воплоти́</b><b id="n16210">выйся, пою́</b><b id="n16211">щия </b><b id="n16212">Ти: аллилу́</b><b id="n16213">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16214"><span style="color:red" id="n16215">Стих 2:</span> Освяти́л есть / селе́ние Свое́
Вы́шний.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16216"><b id="n16217"><span style="color:red" id="n16218">С</span></b><b id="n16219">паси́ </b><b id="n16220">ны,
</b><b id="n16221">Сы́</b><b id="n16222">не </b><b id="n16223">Бо́</b><b id="n16224">жий, / </b><b id="n16225">нас ра́</b><b id="n16226">ди
воплоти́</b><b id="n16227">выйся, пою́</b><b id="n16228">щия </b><b id="n16229">Ти: аллилу́</b><b id="n16230">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16231"><span style="color:red" id="n16232">Стих 3:</span> Бог я́ве прии́дет, / Бог наш, и не
премолчи́т.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16233"><b id="n16234"><span style="color:red" id="n16235">С</span></b><b id="n16236">паси́ </b><b id="n16237">ны,
</b><b id="n16238">Сы́</b><b id="n16239">не </b><b id="n16240">Бо́</b><b id="n16241">жий, / </b><b id="n16242">нас ра́</b><b id="n16243">ди
воплоти́</b><b id="n16244">выйся, пою́</b><b id="n16245">щия </b><b id="n16246">Ти: аллилу́</b><b id="n16247">иа.</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16248"><span style="color:red" id="n16249">Стих 4:</span><span style="color:red" id="n16250"> </span>Возсия́ет
во днех Его́ пра́вда / и мно́жество ми́ра.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16251"><b id="n16252"><span style="color:red" id="n16253">С</span></b><b id="n16254">паси́ </b><b id="n16255">ны,
</b><b id="n16256">Сы́</b><b id="n16257">не </b><b id="n16258">Бо́</b><b id="n16259">жий, / </b><b id="n16260">нас ра́</b><b id="n16261">ди
воплоти́</b><b id="n16262">выйся, пою́</b><b id="n16263">щия </b><b id="n16264">Ти: аллилу́</b><b id="n16265">иа.</b></p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16266"><span style="color:red" id="n16267">Сла́ва, и ны́не:</span> Единоро́дный
Сы́не:</p>

<h3 id="n16268">Антифон 3, глас 4.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16269"><span style="color:red" id="n16270">Стих 1:</span> Бу́дет и́мя
Его́ / благослове́но во ве́ки.</p>

<h4 id="n16271">Тропарь, глас 4:</h4>

<p class="MsoNormal" id="n16272"><span style="color:red" id="n16273">Д</span>несь спасе́ния на́шего
глави́зна / и е́же от ве́ка та́инства явле́ние: / Сын Бо́жий
Сын Де́вы быва́ет, / и Гаврии́л благода́ть благовеству́ет.
/ Те́мже и мы с ним Богоро́дице возопии́м: / ра́дуйся, Благода́тная,
/ Госпо́дь с Тобо́ю.</p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16274"><span style="color:red" id="n16275">Стих 2:</span> Благослове́н Госпо́дь Бог
Изра́илев, / творя́й чудеса́ Еди́н.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16276"><span style="color:red" id="n16277">Тропарь:</span> <b id="n16278">Днесь
спасе́ния на́шего глави́зна:</b></p>

<p class="MsoNormal" style="margin-top:6.0pt;margin-right:0in;margin-bottom:0in;
margin-left:0in;margin-bottom:.0001pt;text-autospace:ideograph-numeric" id="n16279"><span style="color:red" id="n16280">Стих 3:</span> Благослове́но и́мя сла́вы
Его́ / во век и в век ве́ка.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16281"><span style="color:red" id="n16282">Тропарь:</span> <b id="n16283">Днесь
спасе́ния на́шего глави́зна:</b></p>

<h3 id="n16284">Вход.</h3>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16285"><span style="color:red" id="n16286">Стих:</span> Благовести́те день
от дне / спасе́ние Бо́га на́шего.</p>

<p class="MsoNormal" style="margin-bottom:0in;margin-bottom:.0001pt;text-autospace:
ideograph-numeric" id="n16287"><span style="color:red" id="n16288">Мы же:</span> Прииди́те, поклони́мся
и припаде́м ко Христу́, / спаси́ ны, Сы́не Бо́жий, /
нас ра́ди воплоти́выйся, пою́щия Ти: / аллилу́иа.</p>

<h4 id="n16289">Тропарь праздника, глас 4:</h4>

<p class="MsoNormal" id="n16290"><span style="color:red" id="n16291">Д</span>несь спасе́ния на́шего
глави́зна / и е́же от ве́ка та́инства явле́ние: / Сын Бо́жий
Сын Де́вы быва́ет, / и Гаврии́л благода́ть благовеству́ет.
/ Те́мже и мы с ним Богоро́дице возопии́м: / ра́дуйся, Благода́тная,
/ Госпо́дь с Тобо́ю.</p>

<h4 id="n16292">Сла́ва, и ны́не, кондак, глас 8:</h4>

<p class="MsoNormal" id="n16293"><span style="color:red" id="n16294">В</span>збра́нной Воево́де
победи́тельная, / я́ко изба́вльшеся от злых, / благода́рственная
воспису́ем Ти, раби́ Твои́, Богоро́дице, / но, я́ко иму́щая
держа́ву непобеди́мую, / от вся́ких нас бед свободи́, да зове́м
Ти: / ра́дуйся, Неве́сто Неневе́стная.</p>

<h3 id="n16295">Прокимен, глас 4:</h3>

<p class="MsoNormal" id="n16296"><span style="color:red" id="n16297">Б</span>лаговести́те день от дне
/ спасе́ние Бо́га на́шего. <span style="color:red" id="n16298">Стих: </span>Воспо́йте
Го́сподеви песнь но́ву, воспо́йте Го́сподеви вся земля́.</p>

<h3 id="n16299">Апостол ко Евреем, зачало 306.</h3>

<p class="MsoNormal" id="n16300"><span style="color:red" id="n16301">Б</span>ра́тие, святя́й и освяща́емии,
от Еди́наго вси, ея́же ра́ди вины́ не стыди́тся бра́тию
нарица́ти их, глаго́ля: возвещу́ И́мя Твое́ бра́тии
Мое́й, посреде́ Це́ркве воспою́ Тя. И па́ки: Аз бу́ду
наде́яся Нань. И па́ки: се Аз и де́ти, я́же Ми дал есть Бог.
Поне́же у́бо де́ти приобщи́шася пло́ти и кро́ви, и
Той прии́скренне приобщи́ся те́хже, да сме́ртию упраздни́т
иму́щаго держа́ву сме́рти, си́речь диа́вола, и изба́вит
сих, ели́цы стра́хом сме́рти чрез все житие́ пови́нни бе́ша
рабо́те. Не от А́нгел у́бо когда́ прие́млет, но от се́мене
Авраа́мова прие́млет; отню́дуже до́лжен бе по всему́ подо́битися
бра́тии, да ми́лостив бу́дет и ве́рен первосвяще́нник в
тех, я́же к Бо́гу, во е́же очи́стити грехи́ людски́я.
В не́мже бо пострада́, Сам искуше́н быв, мо́жет и искуша́емым
помощи́.</p>

<p class="MsoNormal" align="right" style="text-align:right" id="n16302"><span style="font-size:
8.0pt;color:red" id="n16303">Евр 2:11–18</span></p>

<h3 id="n16304">Аллилуиа, глас 1.</h3>

<p class="MsoNormal" id="n16305"><span style="color:red" id="n16306">Стих: </span>Сни́дет, я́ко
дождь на руно́, / и, я́ко ка́пля, ка́плющая на зе́млю.
<span style="color:red" id="n16307">Стих: </span>Бу́дет и́мя Его́ благослове́нно
во ве́ки, пре́жде со́лнца пребыва́ет и́мя Его́.</p>

<h3 id="n16308">Евангелие от Луки, зачало 3.</h3>

<p class="MsoNormal" id="n16309"><span style="color:red" id="n16310">В</span>о дне́х о́нех зача́т
Eлисаве́т, жена́ Заха́риина, и тая́шеся ме́сяц пять, глаго́лющи:
я́ко та́ко мне сотвори́ Госпо́дь во дни, в ня́же призре́
отъя́ти поноше́ние мое́ в челове́цех. В ме́сяц же шесты́й
по́слан бысть А́нгел Гаврии́л от Бо́га во град Галиле́йский,
eму́же и́мя Назаре́т, к Де́ве обруче́нней му́жеви,
eму́же и́мя Ио́сиф, от до́му Дави́дова, и и́мя Де́ве,
Мариа́м. И вшед к Ней А́нгел, рече́: ра́дуйся Благода́тная,
Госпо́дь с Тобо́ю, благослове́на Ты в жена́х. Oна́ же ви́девши
смути́ся о словеси́ eго́, и помышля́ше, каково́ бу́дет
целова́ние сие́. И рече́ А́нгел Eй: не бо́йся Мариа́м,
обре́те бо благода́ть от Бо́га. И се зачне́ши во чре́ве,
и роди́ши Сы́на, и нарече́ши и́мя Eму́ Иису́с. Сей
бу́дет ве́лий, и Сын Вы́шняго нарече́тся, и даст Eму́ Госпо́дь
Бог престо́л Дави́да oтца́ Eго́, и воцари́тся в дому́
Иа́ковли во ве́ки, и Ца́рствию Eго́ не бу́дет конца́.
Рече́ же Мариа́м ко А́нгелу: ка́ко бу́дет сие́, иде́же
му́жа не зна́ю? И отвеща́в А́нгел, рече́ Eй: Дух Святы́й
на́йдет на Тя, и си́ла Вы́шняго осени́т Тя, те́мже и ражда́емое
Свя́то, нарече́тся Сын Бо́жий. И се Eлисаве́т, ю́жика Твоя́,
и та зача́т сы́на в ста́рости свое́й, и сей ме́сяц шесты́й
eсть eй, нарица́емей непло́ды. Я́ко не изнемо́жет от Бо́га
всяк глаго́л. Рече́ же Мариа́м: се раба́ Госпо́дня, бу́ди
Мне по глаго́лу твоему́. И оты́де от Нея́ А́нгел.</p>

<p class="MsoNormal" align="right" style="text-align:right" id="n16311"><span style="font-size:
8.0pt;color:red" id="n16312">Лк 1:24–38</span></p>

<p class="MsoNormal" id="n16313"><span style="color:red" id="n16314">И прочая Божественныя Литургии Златоустаго.</span></p>

<h3 id="n16315">Вместо Достойно:</h3>

<p class="MsoNormal" id="n16316"><span style="color:red" id="n16317">Б</span>лаговеству́й, земле́,
ра́дость ве́лию, / хвали́те, Небеса́, Бо́жию сла́ву.</p>

<p class="MsoNormal" id="n16318"><span style="color:red" id="n16319">Ирмос</span><span lang="EN-US" style="color:red" id="n16320">, </span><span style="color:red" id="n16321">глас</span><span style="color:red" id="n16322"> <span lang="EN-US" id="n16323">4: </span></span>Я<span lang="EN-US" id="n16324">́</span>ко
одушевле<span lang="EN-US" id="n16325">́</span>нному Бо<span lang="EN-US" id="n16326">́</span>жию
киво<span lang="EN-US" id="n16327">́</span>ту<span lang="EN-US" id="n16328">, </span><span lang="EN-US" id="n16329">/
</span>да ника<span lang="EN-US" id="n16330">́</span>коже ко<span lang="EN-US" id="n16331">́</span>снется
рука<span lang="EN-US" id="n16332">́ </span>скве<span lang="EN-US" id="n16333">́</span>рных<span lang="EN-US" id="n16334">. </span><span lang="EN-US" id="n16335">/ </span>Устне<span lang="EN-US" id="n16336">́ </span>же
ве<span lang="EN-US" id="n16337">́</span>рных<span lang="EN-US" id="n16338">, </span>Богоро<span lang="EN-US" id="n16339">́</span>дице<span lang="EN-US" id="n16340">, </span>немо<span lang="EN-US" id="n16341">́</span>лчно<span lang="EN-US" id="n16342">, </span><span lang="EN-US" id="n16343">/ </span>глас А<span lang="EN-US" id="n16344">́</span>нгела
воспева<span lang="EN-US" id="n16345">́</span>юще<span lang="EN-US" id="n16346">, </span><span lang="EN-US" id="n16347">/ </span>с ра<span lang="EN-US" id="n16348">́</span>достию да вопию<span lang="EN-US" id="n16349">́</span>т<span lang="EN-US" id="n16350">: </span><span lang="EN-US" id="n16351">/ </span>ра<span lang="EN-US" id="n16352">́</span>дуйся<span lang="EN-US" id="n16353">, </span>Благода<span lang="EN-US" id="n16354">́</span>тная<span lang="EN-US" id="n16355">, </span><span lang="EN-US" id="n16356">/ </span>Госпо<span lang="EN-US" id="n16357">́</span>дь
с Тобо<span lang="EN-US" id="n16358">́</span>ю<span lang="EN-US" id="n16359">.</span></p>

<h3 id="n16360">Причастен:</h3>

<p class="MsoNormal" id="n16361"><span style="color:red" id="n16362">И</span>збра́ Госпо́дь Сио́на
/ и изво́ли его́ в жили́ще Себе́. / <span style="color:
red" id="n16363">А</span>ллилу́иа, <span style="color:red" id="n16364">трижды.</span></p>

<p class="MsoNormal" id="n16365">&nbsp;</p>

<p class="MsoNormal" id="n16366">&nbsp;</p>

<p class="MsoNormal" id="n16367"><a href="#_ОГЛАВЛЕНИЕ" id="n16368"><span style="color:red" id="n16369">В оглавление.</span></a></p>

<p class="MsoNormal" id="n16370">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n16371"><br clear="all" style="page-break-before:always" id="n16372">
</span>

<div class="WordSection39" id="n16373">

<p class="MsoNormal" align="right" style="text-align:right" id="n16374"><span style="color:
red" id="n16375">Месяца мая в 8-й день</span></p>

<h1 id="n16376"><a name="_Ref360185344" id="n16377"></a><a name="_СВЯТАГО,_СЛАВНАГО,_ВСЕХВАЛЬНАГО" id="n16378"></a>СВЯТАГО,
СЛАВНАГО, ВСЕХВАЛЬНАГО<br id="n16379">
АПОСТОЛА И ЕВАНГЕЛИСТА,<br id="n16380">
НАПЕРСНИКА ВОЗЛЮБЛЕННАГО,<br id="n16381">
ДЕВСТВЕННИКА ИОАННА БОГОСЛОВА<br id="n16382">
И ПРЕПОДОБНАГО ОТЦА НАШЕГО<br id="n16383">
АРСЕНИЯ ВЕЛИКАГО</h1>

<h2 id="n16384"><a name="_НА_МАЛОЙ_ВЕЧЕРНИ_5" id="n16385"></a>НА МАЛЕЙ ВЕЧЕРНИ</h2>

<h3 id="n16386">На Го́споди, воззва́х: стихиры, глас 2.<br id="n16387">
Подобен: Егда́ от Дре́ва:</h3>

<p class="MsoNormal" id="n16388"><span style="color:red" id="n16389">П</span>рииди́те,
прему́дрости глубину́ / и правосла́вных догма́т
списа́теля, / ве́рнии, пе́сньми Боже́ственными днесь
венча́ем, / Иоа́нна сла́внаго и возлю́бленнаго. / Сей бо
возгреме́, е́же: в нача́ле бе Сло́во. / Отону́дуже
громогла́сен показа́ся, / я́ко благове́стник ми́рови,
/ просия́в многому́дренне, всехва́льный. <span style="color:
red" id="n16390">[Дважды.]</span></p>

<p class="MsoNormal" id="n16391"><span style="color:red" id="n16392">В</span>ои́стинну ты
яви́лся еси́ и́стинен друг / и напе́рсник вели́к
Учи́телю Христу́: / на пе́рси бо возле́г, / от ни́хже
поче́рпл еси́ прему́дрости догма́ты, / и́миже обогаща́еши
о́крест всю зе́млю, / я́ко Богоглаго́льник Бо́жий. /
Те́мже и содержа́щи сия́ кра́сная Христо́ва
Це́рковь, / ны́не ра́дующися, весели́тся.</p>

<p class="MsoNormal" id="n16393"><span style="color:red" id="n16394">Р</span>а́дуйся,
Богосло́ве вои́стинну, / ра́дуйся, Ма́тере Госпо́дни
сы́не всевозлю́бленный: / ты бо, предстоя́ при Кресте́
Христо́ве, / Боже́ственный слы́шал еси́ глас
Влады́чень: / се ны́не Ма́ти твоя́, – к тебе́
возопи́вш. / Отону́дуже досто́йно тя вси, / я́ко
апо́стола Христо́ва вели́ка / и возлю́бленнаго,
ублажа́ем.</p>

<p class="MsoNormal" id="n16395"><span style="color:red" id="n16396">Слава, глас 2. Самогласен:</span>
Апо́столов верхо́внаго, Богосло́вия трубу́, /
духо́внаго во́ина, вселе́нную Бо́гу покори́вшаго, /
прииди́те, ве́рнии, ублажи́м Иоа́нна приснопа́мятнаго,
/ от земли́ востаю́щаго и земли́ не отступа́ющая, / но
жи́ва су́ща и жду́ща стра́шнаго Влады́чня
втора́го прише́ствия. / Е́же неосужде́нно сре́сти нам
испроси́, / дру́же та́йны, Христо́в напе́рсниче, /
любо́вию соверша́ющим па́мять твою́.</p>

<p class="MsoNormal" id="n16397"><span style="color:red" id="n16398">И ныне, праздника.</span></p>

<h3 id="n16399">На стиховне праздника.</h3>

<p class="MsoNormal" id="n16400"><span style="color:red" id="n16401">Слава, апо́стола, глас 1:</span>
Учениче́ Спа́сов, де́вственниче и Богосло́ве, / тебе́,
я́ко де́вственнику, / Де́ву и Богоро́дицу Христо́с Бог
распина́емь предаде́, / и Сию́ сохрани́л еси́,
я́ко зени́цу о́ка. / Тем моли́ спасти́ся душа́м
на́шим.</p>

<h3 id="n16402">Тропарь апостолу, глас 2:</h3>

<p class="MsoNormal" id="n16403"><span style="color:red" id="n16404">А</span>по́столе, Христу́
Бо́гу возлю́бленне, / ускори́ изба́вити лю́ди
безотве́тны, / прие́млет тя, припа́дающа, / И́же
па́дша на пе́рси прие́мый. / Его́же моли́,
Богосло́ве, / и належа́щий о́блак язы́ков разгна́ти, /
прося́ нам ми́ра и ве́лия ми́лости.</p>

<p class="MsoNormal" id="n16405"><span style="color:red" id="n16406">Слава, и ныне, праздника. Ектения. И
отпуст.</span></p>

<h2 id="n16407"><a name="_НА_ВЕЛИЦЕЙ_ВЕЧЕРНИ_30" id="n16408"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n16409"><span style="color:red" id="n16410">Поем</span> Блаже́н муж: <span style="color:red" id="n16411">первый антифон. На</span> Го́споди, воззва́х: <span style="color:red" id="n16412">стихиры праздника 3, и апостола 4, и преподобнаго 3.</span></p>

<h3 id="n16413">Стихиры апостола, глас 1.<br id="n16414">
Подобен: Небе́сных чино́в:</h3>

<p class="MsoNormal" id="n16415"><span style="color:red" id="n16416">З</span>ри́тель
неизрече́нных открове́ний / и сказа́тель вы́шних
Бо́жиих та́ин, / сын Зеведе́ов, / написа́в нам
Христо́во Ева́нгелие, / богосло́вити же Отца́, и
Сы́на, / и Ду́ха Свята́го научи́. <span style="color:red" id="n16417">[Дважды.]</span></p>

<p class="MsoNormal" id="n16418"><span style="color:red" id="n16419">Б</span>огодви́жимая гусль
небе́сных пе́ний, / тайнопи́сец сый, Богосказа́нная
уста́, / пе́ние пе́сненное пое́т красно́: /
устне́ бо движа́, я́ко стру́ны, / я́коже
бряца́ло, язы́к движа́, / мо́лится спасти́ся нам.</p>

<p class="MsoNormal" id="n16420"><span style="color:red" id="n16421">Г</span>ромогла́сным
твои́м язы́ком / извеща́я Бо́жия прему́дрости
сокрове́нное сло́во, / Бо́гу возлю́бленне, / зове́ши
при́сно, движа́ устна́ми ча́сто, / е́же: в
нача́ле бе Сло́во, / и науча́еши вся́каго челове́ка
ра́зуму Бо́жию.</p>

<h4 id="n16422">Ины стихиры преподобнаго, глас 8.<br id="n16423">
Подобен: О, пресла́внаго чудесе́:</h4>

<p class="MsoNormal" id="n16424"><span style="color:red" id="n16425">О́</span>тче Богому́дре
Арсе́ние, / сле́зными исто́чники просвети́в мысль, / к
Бо́гу бесе́довал еси́, / непреста́нными очище́нии / и
сия́нии столп всесве́тел благоче́стия, / огнесия́нен яви́лся
еси́, блаже́нне, / мона́хов похвало́. / И ны́не нас
всех сохрани́ моли́твами твои́ми.</p>

<p class="MsoNormal" id="n16426"><span style="color:red" id="n16427">О</span>́тче Богому́дре
Арсе́ние, / воздержа́нием ум опоя́сан всю́ду, / к
пе́рвому вино́внику востещи́ сотвори́л еси́ / и,
оста́вль мирски́й мяте́ж / и молвы́ оттря́с, /
ума́ чистото́ю смеси́лся еси́, прему́дре, /
жела́нием вои́стинну кра́йним, блаже́нне.</p>

<p class="MsoNormal" id="n16428"><span style="color:red" id="n16429">П</span>реподо́бне о́тче
Арсе́ние, / ты, Бо́га взыску́я / и Сего́ просвети́тися
светолу́чными сия́нии / благоче́стно жела́я, /
вели́чия всю све́тлость / и ца́рския дворы́ оста́вив,
/ безсме́ртное насле́дие прия́л еси́, / со Христо́м
ны́не водворя́яся, Богоблаже́нне.</p>

<p class="MsoNormal" id="n16430"><span style="color:red" id="n16431">Слава, глас 2. Самогласен:</span>
Сы́на гро́мова, / основа́ние Боже́ственных слове́с, /
нача́льника Богосло́вия / и пропове́дника пе́рвейшаго
и́стинных догма́т Бо́жия прему́дрости, /
возлю́бленнаго Иоа́нна и де́вственника, / челове́ческий род,
по до́лгу до́бре похва́лим: / сей бо, непреста́нно в
себе́ имы́й Боже́ственное, / е́же, в нача́ле бе, –
рече́, – Сло́во. / А́бие же ко Отцу́ неразлу́чное / и
ра́вное по сих Оте́ческаго Существа́, / явля́я нам
собо́ю правосла́вие Святы́я Тро́ицы: / Соде́теля же,
су́ща со Отце́м / и Живо́т нося́ща и Свет и́стинный, /
Того́жде показа́ нам. / О, чудесе́ ужа́снаго / и ве́щи
премудри́тельныя! / Я́ко испо́лнь сый любве́, / испо́лнь
бысть и Богосло́вия: / сла́вою, и че́стию, и ве́рою /
основа́тель сый чи́стыя на́шея ве́ры, / ея́же
ра́ди получи́м ве́чных благ в День су́дный.</p>

<p class="MsoNormal" id="n16432"><span style="color:red" id="n16433">И ныне, праздника. Вход. Прокимен
дне. И чтения три.</span></p>

<h3 id="n16434">Соборнаго послания Иоаннова чтение.</h3>

<p class="MsoNormal" id="n16435"><span style="color:red" id="n16436">В</span>озлю́бленнии, а́ще
се́рдце на́ше не за́зрит нам, дерзнове́ние и́мамы к Бо́гу.
И Его́же а́ще про́сим, прие́млем от Него́, я́ко
за́поведи Его́ соблюда́ем и уго́дная пред Ним твори́м.
И сия́ есть за́поведь Его́, да ве́руем во и́мя Сы́на
Его́, Иису́са Христа́, и лю́бим друг дру́га, я́коже
дал есть за́поведь нам. И соблюда́яй за́поведи Его́ в Нем
пребыва́ет, и Той в нем, и о сем разуме́ем, я́ко пребыва́ет
в нас, от Ду́ха, Его́же дал есть нам. Возлю́бленнии, не вся́кому
ду́ху ве́руйте, но искуша́йте ду́хи, а́ще от Бо́га
суть, я́ко мно́зи лжепроро́цы изыдо́ша в мир. О сем познава́йте
ду́ха Бо́жия и ду́ха ле́стча. Всяк дух, и́же испове́дует
Иису́са Христа́, во пло́ти прише́дша, от Бо́га есть. И
всяк дух, и́же не испове́дует Иису́са Христа́, во пло́ти
прише́дша, от Бо́га несть, и сей есть анти́христов, его́же
слы́шасте, я́ко гряде́т, и ны́не в ми́ре есть уже́.
Вы от Бо́га есте́, ча́дца, и победи́сте тех, я́ко бо́лий
есть, И́же в вас, не́жели и́же в ми́ре. Они́ от ми́ра
суть, се́го ра́ди от ми́ра глаго́лют, и мир тех послу́шает.
Мы от Бо́га есмы́, и́же зна́ет Бо́га, послу́шает
нас и и́же несть от Бо́га, не послу́шает нас.</p>

<p class="MsoNormal" align="right" style="text-align:right" id="n16437"><span style="font-size:
8.0pt;color:red" id="n16438">1 Ин 3:21 – 4:6</span></p>

<h3 id="n16439">Соборнаго послания Иоаннова чтение.</h3>

<p class="MsoNormal" id="n16440"><span style="color:red" id="n16441">В</span>озлю́бленнии, а́ще
си́це возлюби́л есть нас Бог, и мы до́лжни есмы́ друг дру́га
люби́ти. Бо́га никто́же нигде́же ви́де. А́ще друг
дру́га лю́бим, Бог в нас пребыва́ет и любы́ Его́
соверше́нна есть в нас. О сем разуме́ем, я́ко в Нем пребыва́ем
и Той в нас, я́ко от Ду́ха Своего́ дал есть нам. И мы ви́дехом
и свиде́тельствуем, я́ко Оте́ц посла́ Сы́на Спаси́теля
ми́ру. И́же а́ще испове́сть, я́ко Иису́с есть Сын
Бо́жий, Бог в нем пребыва́ет и той в Бо́зе. И мы позна́хом
и ве́ровахом, любо́вь ю́же и́мать Бог в нас. Бог Любы́
есть, и пребыва́яй в любви́ в Бо́зе пребыва́ет, и Бог в нем
пребыва́ет.</p>

<p class="MsoNormal" align="right" style="text-align:right" id="n16442"><span style="font-size:
8.0pt;color:red" id="n16443">1 Ин 4:11–16</span></p>

<h3 id="n16444">Соборнаго послания Иоаннова чтение.</h3>

<p class="MsoNormal" id="n16445"><span style="color:red" id="n16446">В</span>озлю́бленнии, а́ще
кто рече́т, я́ко люблю́ Бо́га, а бра́та своего́
ненави́дит, лож есть, и́бо не любя́й бра́та своего́,
его́же ви́де, Бо́га, Его́же не ви́де, ка́ко мо́жет
люби́ти? И сию́ за́поведь и́мамы от Него́, да любя́й
Бо́га, лю́бит и бра́та своего́. Всяк ве́руяй, я́ко
Иису́с есть Христо́с, от Бо́га рожде́н есть; и всяк, любя́й
Ро́ждшаго, лю́бит и Рожде́ннаго из Него́. О сем ве́мы,
я́ко лю́бим ча́да Бо́жия, егда́ Бо́га лю́бим,
и за́поведи Его́ соблюда́ем. Сия́ бо есть любы́ Бо́жия,
да за́поведи Его́ соблюда́ем, и за́поведи Его́ тя́жки
не суть. Я́ко всяк рожде́нный от Бо́га побежда́ет мир, и
сия́ есть побе́да побе́ждшая мир, ве́ра на́ша. Кто
есть побежда́яй мир? То́кмо ве́руяй, я́ко Иису́с есть
Сын Бо́жий?</p>

<p class="MsoNormal" align="right" style="text-align:right" id="n16447"><span style="font-size:
8.0pt;color:red" id="n16448">1 Ин 4:20 – 5:5</span></p>

<h3 id="n16449">На литии стихира храма,<br id="n16450">
или праздника и апостола, глас 1.</h3>

<p class="MsoNormal" id="n16451"><span style="color:red" id="n16452">Германово:</span> Ре́ки Богосло́вия
из честны́х твои́х усте́н истеко́ша, апо́столе, / от
ни́хже Це́рковь Бо́жия, бога́тно напая́ема, / покланя́ется
правосла́вно Тро́ице Единосу́щней, / Ю́же и ны́не моли́,
Иоа́нне Богосло́ве, / утверди́ти и спасти́ ду́ши на́ша.</p>

<p class="MsoNormal" id="n16453"><span style="color:red" id="n16454">Андрея Пирра: </span>Сад чистоты́,
ми́ро благово́ния / па́ки возсия́ нам в прише́дший пра́здник,
/ возопи́ти к нему́: / возлеги́й на пе́рси Влады́чни /
и одожди́в сло́во ми́ру, Иоа́нне апо́столе, /
и́же Де́ву сохрани́в, я́ко зе́ницу о́ка, / испроси́
нам от Христа́ ве́лию ми́лость.</p>

<p class="MsoNormal" id="n16455"><span style="color:red" id="n16456">У</span>чениче́ Спа́сов, /
де́вственниче и Богосло́ве, / тебе́, я́ко де́вственнику,
/ Де́ву и Богоро́дицу Христо́с Бог распина́емь предаде́,
/ и Сию́ сохрани́л еси́, я́ко зе́ницу о́ка. / Тем
моли́ спасти́ся душа́м на́шим.</p>

<p class="MsoNormal" id="n16457"><span style="color:red" id="n16458">Я́</span>ко неизрече́нных
та́ин самови́дец, / воззва́л еси́, вопия́, / преве́чное
Сло́во в нача́ле бы́ти к Бо́гу / и Того́ бы́ти Бо́га,
/ Иоа́нне апо́столе, / напе́рсниче Христо́в и дру́же
при́сный, / и Тро́ицы наслажде́ние, / Ефе́су и Па́тму
утвержде́ние непоколеби́мо, / нам же по́мощь. / Моли́ся, Богосло́ве
преблаже́нне, / от злочести́вых враг чу́вственных и мы́сленных,
/ изба́витися лю́дем, / па́мять твою́ при́сно соверша́ющим
ве́рно.</p>

<p class="MsoNormal" id="n16459"><span style="color:red" id="n16460">И преподобнаго стихира, глас 5:</span>
Преподо́бне о́тче, / глас Ева́нгелия Госпо́дня
услы́шав, / мир оста́вил еси́, / бога́тство и сла́ву
нивочто́же вмени́в. / Тем всем возопи́л еси́: /
возлюби́те Бо́га и обря́щете благода́ть ве́чную, /
ничто́же предпочти́те, па́че любве́ Его́, / да
егда́ прии́дет в сла́ве Свое́й, / обря́щете
поко́й со все́ми святы́ми. / Его́же моли́твами,
Христе́, сохрани́ и спаси́ ду́ши на́ша.</p>

<p class="MsoNormal" id="n16461"><span style="color:red" id="n16462">Слава, глас 4:</span> Возле́г
на пе́рси Учи́теля Христа́ / на ве́чери Госпо́дни, возлю́бленне
учениче́, / отту́ду разуме́л еси́ неизрече́нная / и
небе́сный всем возгреме́л еси́ глас: / в нача́ле бе Сло́во,
и Сло́во бе к Бо́гу, / и Бог бе Сло́во, / Свет и́стинный,
просвеща́яй вся́каго челове́ка в мир гряду́щаго, /
Христо́с Бог и Спас душ на́ших.</p>

<p class="MsoNormal" id="n16463"><span style="color:red" id="n16464">И ныне, праздника.</span></p>

<h3 id="n16465">На стиховне стихиры, глас 4.<br id="n16466">
Подобен: Зва́нный свы́ше:</h3>

<p class="MsoNormal" id="n16467"><span style="color:red" id="n16468">С</span>ы́на Вы́шняго
богосло́вив, / Отцу́ Соприсносу́щна / и Единосу́щественна,
/ Свет от Све́та непреме́нен, / и начерта́ние Ипоста́си
Роди́телевы, / безле́тно возсия́вша и безстра́стно от Него́,
/ Соде́теля же и Го́спода всех веко́в, / возлю́бленне, ты
пропове́дал еси́ Сего́ ми́рови, / я́ко изве́дша
свет от тьмы, / Христа́ Бо́га на́шего, / Его́же моли́
спасти́ и просвети́ти ду́ши на́ша.</p>

<p class="MsoNormal" id="n16469"><span style="color:red" id="n16470">Стих:</span> <b id="n16471">Во всю зе́млю изы́де
веща́ние их / и в концы́ вселе́нныя глаго́лы их.</b></p>

<p class="MsoNormal" id="n16472"><span style="color:red" id="n16473">У</span>те́шителев свет восприе́м,
/ И́мже и просвеща́емь, / богосло́вил еси́ от Отца́
происходя́щаго, / Сы́ном же челове́честву явля́ема, / Единоче́стна,
Сопресто́льна и Единосу́щна / су́ща Отцу́ Безнача́льну
же / и Бо́жию Сло́ву, / возлю́бленне, всем пропове́дал еси́.
/ Те́мже в пе́снех тя почита́ем, / я́ко ве́ры Боже́ственное
основа́ние, / ю́же непоколеби́му соблюда́й / ко Го́споду
моли́твами твои́ми.</p>

<p class="MsoNormal" id="n16474"><span style="color:red" id="n16475">Стих:</span> <b id="n16476">Небеса́ пове́дают
сла́ву Бо́жию, / творе́ние же руку́ Его́ возвеща́ет
твердь.</b></p>

<p class="MsoNormal" id="n16477"><span style="color:red" id="n16478">Н</span>а высоту́ возше́д Богосло́вия,
/ научи́лся еси́ неизрече́нных Бо́жиих та́ин / о единосу́щии
Божества́, сла́ве же еди́ной, / и ца́рстве, и госпо́дьстве,
/ Тре́ми Ипоста́сьми разделя́емем при́сно, / су́щественнем
же, неразделя́емем и совокупля́емем / в неслия́нном Боже́ственном
еди́нстве, / си́це сла́вля, пропове́дал еси́, Богосло́ве,
/ Тро́ицу неразде́льну, / Ю́же моли́ спасти́ и
просвети́ти ду́ши на́ша.</p>

<p class="MsoNormal" id="n16479"><span style="color:red" id="n16480">Слава, глас 6. Иоанна монаха: </span>Апо́столе
Христо́в, Евангели́сте Богосло́ве, / неизрече́нных таи́нник
быв, / прему́дрости неизглаго́ланная нам возгреме́л еси́
уче́ния, / е́же в нача́ле бе, уясни́в ве́рным / и е́же
не бе, отложи́в, / ерети́чествующих отрева́я словеса́, / напе́рсник
я́влься и друг возлю́блен, / я́коже Иса́ия велегла́сный
/ и Моисе́й Богови́дец, / дерзнове́ние име́я к Бо́гу,
/ приле́жно моли́ся о душа́х на́ших.</p>

<p class="MsoNormal" id="n16481"><span style="color:red" id="n16482">И ныне, праздника.</span></p>

<h3 id="n16483">Тропарь апостолу дважды, глас 2:</h3>

<p class="MsoNormal" id="n16484"><span style="color:red" id="n16485">А</span>по́столе, Христу́
Бо́гу возлю́бленне, / ускори́ изба́вити лю́ди
безотве́тны, / прие́млет тя, припа́дающа, / И́же
па́дша на пе́рси прие́мый. / Его́же моли́,
Богосло́ве, / и належа́щий о́блак язы́ков разгна́ти, /
прося́ нам ми́ра и ве́лия ми́лости.</p>

<p class="MsoNormal" id="n16486"><span style="color:red" id="n16487">И</span> Богоро́дице
Де́во: <span style="color:red" id="n16488">единожды, и благословение хлебов, по
обычаю, и чтение.</span></p>

<h2 id="n16489"><a name="_НА_УТРЕНИ_37" id="n16490"></a>НА УТРЕНИ</h2>

<h3 id="n16491">На Бог Госпо́дь: тропарь праздника, единожды,<br id="n16492">
и апостола единожды, глас 2:</h3>

<p class="MsoNormal" id="n16493"><span style="color:red" id="n16494">А</span>по́столе, Христу́
Бо́гу возлю́бленне, / ускори́ изба́вити лю́ди
безотве́тны, / прие́млет тя, припа́дающа, / И́же
па́дша на пе́рси прие́мый. / Его́же моли́,
Богосло́ве, / и належа́щий о́блак язы́ков разгна́ти, /
прося́ нам ми́ра и ве́лия ми́лости.</p>

<p class="MsoNormal" id="n16495"><span style="color:red" id="n16496">Слава, преподобнаго, глас 8:</span>
Слез твои́х тече́ньми пусты́ни безпло́дное возде́лал
еси́, / и и́же из глубины́ воздыха́ньми во сто трудо́в
уплодоноси́л еси́, / и был еси́ свети́льник
вселе́нней, сия́я чудесы́, Арсе́ние о́тче наш, /
моли́ Христа́ Бо́га спасти́ся душа́м на́шим.</p>

<p class="MsoNormal" id="n16497"><span style="color:red" id="n16498">И ныне, праздника или Богородичен: </span>И́же
нас ра́ди рожде́йся от Де́вы / и распя́тие претерпе́в,
Благи́й, / испрове́ргий сме́ртию смерть, / и воскресе́ние
явле́й, я́ко Бог, / не пре́зри, я́же созда́л еси́
руко́ю Твое́ю; / яви́ человеколю́бие Твое́,
Ми́лостиве, / приими́ ро́ждшую Тя Богоро́дицу,
моля́щуюся за ны, / и спаси́, Спа́се наш, лю́ди
отча́янныя.</p>

<h3 id="n16499">По 1-й стихологии седален, глас 1.<br id="n16500">
Подобен: Гроб Твой:</h3>

<p class="MsoNormal" id="n16501"><span style="color:red" id="n16502">Х</span>риста́ учени́к
быв, вся́ческих Влады́ки, / научи́л еси́ лю́ди и
просвети́л еси́ мир, / к позна́нию Сего́ наста́вль,
апо́столе. / Те́мже пропове́дника тя и́стины вси имену́ем
и Богосло́ва, / дру́га Христо́ва и напе́рсника. <span style="color:red" id="n16503">[Дважды.]</span></p>

<p class="MsoNormal" id="n16504"><span style="color:red" id="n16505">Слава, и ныне, праздника.</span></p>

<h3 id="n16506">По 2-й стихологии седален, глас 5.<br id="n16507">
Подобен: Собезнача́льное Сло́во:</h3>

<p class="MsoNormal" id="n16508"><span style="color:red" id="n16509">А</span>по́стола вси и
ученика́ Христо́ва, пропове́давшаго всем Боже́ственное, /
е́же от Отца́, рождество́ Изба́вителя и Царя́
Христа́, / воспое́м пе́сньми и похвала́ми свяще́нными
всечестна́го Иоа́нна, / непреста́нно бо мо́лится
поми́ловатися душа́м на́шим. <span style="color:red" id="n16510">[Дважды.]</span></p>

<p class="MsoNormal" id="n16511"><span style="color:red" id="n16512">Слава, и ныне, праздника.</span></p>

<h3 id="n16513">Величание:</h3>

<p class="MsoNormal" id="n16514"><span style="color:red" id="n16515">В</span>елича́ем тя, / апо́столе
Христо́в и Евангели́сте Иоа́нне Богосло́ве, / и чтим
боле́зни и труды́ твоя́, / и́миже труди́лся еси́ /
во благове́стии Христо́ве.</p>

<h3 id="n16516">Псалом избранный.</h3>

<p class="MsoNormal" id="n16517"><span style="font-size:8.0pt;color:red" id="n16518">Лик 1:</span> Небеса́
пове́дают сла́ву Бо́жию, творе́ние же руку́ Его́ возвеща́ет
твердь. <span style="font-size:8.0pt;color:red" id="n16519">2:</span> Испове́дят Небеса́
чудеса́ Твоя́, Го́споди. <span style="font-size:8.0pt;
color:red" id="n16520">1:</span> Вме́сто оте́ц Твои́х бы́ша сы́нове
Твои́. <span style="font-size:8.0pt;color:red" id="n16521">2:</span> Поста́виши я́
кня́зи по всей земли́. <span style="font-size:8.0pt;color:red" id="n16522">1:</span>
Бог бого́в Госпо́дь глаго́ла и призва́ зе́млю. <span style="font-size:8.0pt;color:red" id="n16523">2:</span> От восто́к со́лнца до за́пад
хва́льно И́мя Госпо́дне. <span style="font-size:8.0pt;
color:red" id="n16524">1:</span> Освети́ша мо́лния Его́ вселе́нную, <span style="font-size:8.0pt;color:red" id="n16525">2:</span> возвести́ша Небеса́ пра́вду
Его́, <span style="font-size:8.0pt;color:red" id="n16526">1:</span> и ви́деша вси
лю́дие сла́ву Его́. <span style="font-size:8.0pt;color:red" id="n16527">2:</span>
Кня́зи Иу́довы влады́ки их. <span style="font-size:8.0pt;
color:red" id="n16528">1:</span> Воцари́ся Бог над язы́ки. <span style="font-size:8.0pt;color:red" id="n16529">2:</span> Бог прославля́емь в сове́те
святы́х. <span style="font-size:8.0pt;color:red" id="n16530">1:</span> Ве́лий и стра́шен
есть над все́ми окре́стными Его́. <span style="font-size:8.0pt;
color:red" id="n16531">2:</span> Рцы́те во язы́цех, я́ко Госпо́дь воцари́ся.
<span style="font-size:8.0pt;color:red" id="n16532">1:</span> Возвести́те во язы́цех
сла́ву Его́, во всех лю́дех чудеса́ Его́. <span style="font-size:8.0pt;color:red" id="n16533">2:</span> Во всю зе́млю изы́де веща́ние
их, <span style="font-size:8.0pt;color:red" id="n16534">1:</span> и в концы́ вселе́нныя
глаго́лы их. <span style="font-size:8.0pt;color:red" id="n16535">2:</span> Покори́
лю́ди нам и язы́ки под но́ги на́ша. <span style="font-size:
8.0pt;color:red" id="n16536">1:</span> Ве́лий Госпо́дь наш и ве́лия кре́пость
Его́. <span style="font-size:8.0pt;color:red" id="n16537">2:</span> Той даст си́лу
и держа́ву лю́дем Свои́м: благослове́н Бог.</p>

<p class="MsoNormal" id="n16538"><span style="color:red" id="n16539">Сла́ва, и ны́не:</span> Аллилу́иа,<span style="color:red" id="n16540"> трижды.</span></p>

<h3 id="n16541">По полиелеи седален, глас 8.<br id="n16542">
Подобен: Прему́дрости:</h3>

<p class="MsoNormal" id="n16543"><span style="color:red" id="n16544">В</span>озле́г на пе́рси
Иису́совы, / дерзнове́ние получи́л еси́, я́ко
учени́к вопроша́я: / кто есть предая́й Тя, Го́споди? /
Возлю́блен зело́ сый, прехва́льне, хле́бом сего́
я́ве тебе́ показа́. / Те́мже, я́ко таи́нник
неизрече́нных быв, / Сло́ва воплоще́ния науча́еши
концы́. Богосло́ве апо́столе, / моли́ Христа́
Бо́га, согреше́ний оставле́ние дарова́ти /
пра́зднующим любо́вию святу́ю па́мять твою́. <span style="color:red" id="n16545">[Дважды.]</span></p>

<p class="MsoNormal" id="n16546"><span style="color:red" id="n16547">Слава, и ныне, праздника или Богородичен:</span>
Небе́сную дверь и ковче́г, всесвяту́ю го́ру, све́тлый
о́блак воспои́м, / неопали́мую купину́, слове́сный
рай, Е́вино свобожде́ние, / вселе́нныя всея́ вели́кий
сосу́д, / я́ко спасе́ние в нем соде́лася ми́рови и
оставле́ние дре́вних согреше́ний. / Те́мже и вопие́м
Ей: / моли́ Христа́ Бо́га прегреше́ний оставле́ние
дарова́ти / благоче́стно покланя́ющимся пресвято́му
рождеству́ Твоему́.</p>

<h3 id="n16548">Степенна, 1-й антифон 4-го гласа:</h3>

<p class="MsoNormal" id="n16549"><span style="color:red" id="n16550">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n16551"><span style="color:red" id="n16552">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n16553"><span style="color:red" id="n16554">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n16555">Прокимен, глас 4:</h3>

<p class="MsoNormal" id="n16556"><span style="color:red" id="n16557">В</span>о всю зе́млю изы́де
веща́ние их / и в концы́ вселе́нныя глаго́лы их. <span style="color:red" id="n16558">Стих: </span>Небеса́ пове́дают сла́ву Бо́жию,
творе́ние же руку́ Его́ возвеща́ет твердь.</p>

<p class="MsoNormal" id="n16559"><span style="color:red" id="n16560">Другий прокимен:</span> Вся́кое
дыха́ние / да хва́лит Го́спода. <span style="color:red" id="n16561">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n16562">Евангелие от Иоанна, зачало 67.</h3>

<p class="MsoNormal" id="n16563"><span style="color:red" id="n16564">В</span>о вре́мя о́но, яви́ся
Иису́с ученико́м Свои́м, воста́в от ме́ртвых. И глаго́ла
Си́мону Петру́: Си́моне Ио́нин, лю́биши ли Мя па́че
сих? Глаго́ла Ему́: ей, Го́споди, Ты ве́си, я́ко люблю́
Тя. Глаго́ла ему́: паси́ а́гнцы Моя́. Глаго́ла ему́
па́ки второ́е: Си́моне Ио́нин, лю́биши ли Мя? Глаго́ла
ему́: ей, Го́споди, Ты ве́си, я́ко люблю́ Тя. Глаго́ла
ему́: паси́ о́вцы Моя́. Глаго́ла ему́ тре́тие:
Си́моне Ио́нин, лю́биши ли Мя? Оскорбе́ же Петр, я́ко рече́
ему́ тре́тие, лю́биши ли Мя; и глаго́ла Ему́: Го́споди,
Ты вся ве́си, Ты ве́си, я́ко люблю́ Тя. Глаго́ла ему́
Иису́с: паси́ о́вцы Моя́. Ами́нь, ами́нь, глаго́лю
тебе́, егда́ бе юн, поя́сашеся сам, и хожда́ше, а́може
хотя́ше, егда́ же состаре́ешися и возде́жеши ру́це твои́,
и ин тя поя́шет, и веде́т, а́може не хо́щеши. Сие́ же рече́,
назна́менуя, ко́ею сме́ртию просла́вит Бо́га. И сия́
рек, глаго́ла ему́: иди́ по Мне. Обра́щься же Петр, ви́де
ученика́, его́же любля́ше Иису́с, во след иду́ща, и́же
и возлеже́ на ве́чери на пе́рси Его́, и рече́: Го́споди,
кто есть предая́й Тя? Сего́ ви́дев Петр, глаго́ла Иису́сови:
Го́споди, сей же что? Глаго́ла ему́ Иису́с: а́ще хощу́,
да той пребыва́ет, до́ндеже прииду́, что к тебе́? Ты по Мне
гряди́. Изы́де же сло́во се в бра́тию, я́ко учени́к
той не у́мрет; и не рече́ ему́ Иису́с, я́ко не у́мрет,
но а́ще хощу́ тому́ пребыва́ти, до́ндеже прииду́,
что к тебе́? Сей есть учени́к свиде́тельствуяй о сих, и́же и
написа́ сия́, и вем, я́ко и́стинно есть свиде́тельство
его́. Суть же и и́на мно́га, я́же сотвори́ Иису́с,
я́же а́ще по еди́ному пи́сана быва́ют, ни самому́
мню всему́ ми́ру вмести́ти пи́шемых книг. Ами́нь.</p>

<p class="MsoNormal" align="right" style="text-align:right" id="n16565"><span style="font-size:
8.0pt;color:red" id="n16566">Ин 21:14–25</span></p>

<h3 id="n16567">По 50-м псалме.</h3>

<p class="MsoNormal" id="n16568"><span style="color:red" id="n16569">Слава:</span> Моли́твами
апо́стола и Евангели́ста Иоа́нна Богосло́ва, /
Ми́лостиве, очи́сти / мно́жества согреше́ний на́ших.</p>

<p class="MsoNormal" id="n16570"><span style="color:red" id="n16571">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n16572"><span style="color:red" id="n16573">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n16574">И стихира, глас 2:</h3>

<p class="MsoNormal" id="n16575"><span style="color:red" id="n16576">Б</span>огосло́ве
де́вственниче, / учениче́ возлю́бленне Спа́сов, /
моли́твами твои́ми нас спаса́й, мо́лимся, от вся́каго
вреда, / я́ко твое́ есмы́ ста́до.</p>

<p class="MsoNormal" id="n16577"><span style="color:red" id="n16578">Канон праздника со ирмосом на 4, и
апостола на 6, и преподобнаго на 4.</span></p>

<h3 id="n16579">Канон Иоанна Богослова, глас 8.<br id="n16580">
Песнь 1</h3>

<p class="MsoNormal" id="n16581"><span style="color:red" id="n16582">Ирмос:</span>
Колесницегони́теля фарао́ня погрузи́ / чудотворя́й
иногда́ / Моисе́йский жезл, крестообра́зно порази́в / и
раздели́в мо́ре, / Изра́иля же беглеца́, пешехо́дца
спасе́, / песнь Бо́гови воспева́юща.</p>

<p class="MsoNormal" id="n16583"><span style="color:red" id="n16584">Я́</span>ко чист и
возлю́блен был еси́ нетле́нному Све́ту, / и на пе́рсех
Сего́ возле́г, упоко́ився, / дерзнове́нною душе́ю, из
бе́здны прему́дрости Свет ра́зума извле́кл еси́, /
блаже́нне Иоа́нне апо́столе.</p>

<p class="MsoNormal" id="n16585"><span style="color:red" id="n16586">П</span>реесте́ственне
богосло́вя, возгреме́л еси́, возлю́бленне, Христу́: /
в нача́ле бе Сло́во, жи́во и воипоста́сно ко Своему́
Роди́телю, / и Бог бе Сло́во, и плоть Сло́во бысть, / и Бог
пребы́сть непрело́жен.</p>

<p class="MsoNormal" id="n16587"><span style="color:red" id="n16588">Богородичен:</span> Под Кров Твой,
Чи́стая, прибега́юще, / огреба́емся напа́стей вся́ких
находя́щих, Пречи́стая, / тем и ны́не мо́лим: па́дшия
из глубины́ прегреше́ний возведи́ / Боже́ственными
Твои́ми, Чи́стая, мольба́ми.</p>

<h4 id="n16589">Ин канон преподобнаго, глас и ирмос тойже.</h4>

<p class="MsoNormal" id="n16590"><span style="color:red" id="n16591">В</span>лады́чнему
повину́яся, Арсе́ние, Боже́ственному повеле́нию, /
ца́рскаго бога́тства сла́ву оста́вил еси́, я́коже
Моисе́й законода́вец, / и, бе́гая от челове́к, А́нгелом
сожи́тель был еси́, вку́пе с ни́ми веселя́ся.</p>

<p class="MsoNormal" id="n16592"><span style="color:red" id="n16593">Т</span>ы, мяте́жей
убега́я, Арсе́ние, я́коже грехо́вных исто́чников, /
безмо́лвием язы́к обузда́л еси́. / Те́мже
немяте́жен ум в молча́нии соблю́л еси́, /
Боже́ственнаго Ду́ха быв достоле́пнейший дом поко́ища.</p>

<p class="MsoNormal" id="n16594"><span style="color:red" id="n16595">Богородичен:</span>
Пресла́вная, возглаго́лашася о Тебе́ в ро́дех родо́в,
/ Бо́га Сло́ва во чре́ве вме́щшая, Чи́ста же
пребы́вши, Богоро́дице Мари́е. / Те́мже Тя вси
почита́ем, су́щее по Бо́зе заступле́ние на́ше.</p>

<p class="MsoNormal" id="n16596"><span style="color:red" id="n16597">Катавасия праздника.</span></p>

<h3 id="n16598">Песнь 3</h3>

<p class="MsoNormal" id="n16599"><span style="color:red" id="n16600">Ирмос:</span> Утвержде́й в
нача́ле небеса́ ра́зумом / и зе́млю на вода́х
основа́вый, / на ка́мени мя, Христе́, за́поведей
Твои́х утверди́, / я́ко несть свят, па́че Тебе́,
Еди́не Человеколю́бче.</p>

<p class="MsoNormal" id="n16601"><span style="color:red" id="n16602">О</span>т ры́барей лове́ц
челове́ков и Богосло́в был еси́, му́дре Иоа́нне, /
пренебре́г оте́ческую и мирску́ю любо́вь / и Влады́це
Сло́ву жела́нием Боже́ственным после́дуя.</p>

<p class="MsoNormal" id="n16603"><span style="color:red" id="n16604">О</span>чище́н душе́вным
о́ком, о Богосло́ве, / узре́л еси́ неизрече́нную
сла́ву, от Отца́ единоро́днаго Сло́ва и Сы́на
Бо́жия, / И́мже му́дре вся Боже́ственным бы́ша
Ду́хом.</p>

<p class="MsoNormal" id="n16605"><span style="color:red" id="n16606">Богородичен:</span> Под Твое́
спаси́тельное прибе́жище притека́ем, Богоро́дице
Де́во, / и спаса́емся наве́та вра́жия моли́твами
Твои́ми / и бу́дущаго, Чи́стая, избавля́емся муче́ния.</p>

<p class="MsoNormal" id="n16607">&nbsp;</p>

<p class="MsoNormal" id="n16608"><span style="color:red" id="n16609">Ин, ирмос тойже.</span></p>

<p class="MsoNormal" id="n16610"><span style="color:red" id="n16611">О́</span>тче Арсе́ние,
твоея́ христоподража́тельныя нищеты́ / о́строе и зело́
ху́ждшее ру́бище пресла́вное пе́рвыя ри́зы
покры́ло есть, / неизрече́нныя сла́вы одея́ние тебе́
снабдева́ющее.</p>

<p class="MsoNormal" id="n16612"><span style="color:red" id="n16613">П</span>ретыка́ния вра́жия
и велехва́льных ду́хов, / от Бо́га сокруше́нием
се́рдца прие́мый по́мощь, Арсе́ние, низве́ргл
еси́, / победоно́сец, о́тче, смире́нием быв.</p>

<p class="MsoNormal" id="n16614"><span style="color:red" id="n16615">Богородичен:</span> Херуви́мов
и Серафи́мов превы́шши яви́лася еси́, Богоро́дице: /
Ты бо еди́на прия́ла еси́ Невмести́маго Бо́га в
Твое́м чре́ве, Нескве́рная. / Те́мже Тя, ве́рнии вси,
пе́сньми, Чи́стая, ублажа́ем.</p>

<h3 id="n16616">Кондак преподобнаго, глас 3.<br id="n16617">
Подобен: Де́ва днесь:</h3>

<p class="MsoNormal" id="n16618"><span style="color:red" id="n16619">О</span>т Ри́ма возсия́л
еси́, я́коже со́лнце вели́кое, / и к Ца́рскому
гра́ду дости́гл еси́, преблаже́нне, / словесы́
твои́ми просвеща́я сего́ и де́лы, / вся́ку
неразу́мия мглу отгоня́. / Сего́ ра́ди тя почита́ем, /
отце́в сла́во, Арсе́ние преподо́бне.</p>

<p class="MsoNormal" id="n16620"><span style="color:red" id="n16621">Икос:</span> Услы́шав глас
Госпо́день, преподо́бне, / мирски́я красоты́ оста́вль,
мона́шествовал еси́, / а́нгельскому житию́
поревнова́в, Богому́дре. / Те́мже и яви́лся еси́, весь
преложе́н, в телеси́ А́нгел, / Христу́ принося́
поще́ние и сле́зы, непоро́чну моли́тву и стоя́ние
всено́щное. / Те́мже был еси́ храм Тро́ицы, / о́браз
же мона́хов, и наста́вник доброде́тели, / и чту́щих тя
всегда́ моли́твенник тепл. / Сего́ ра́ди тя чтим,
отце́в сла́во, Арсе́ние преподо́бне.</p>

<h4 id="n16622">Таже седален апостола, глас 8.<br id="n16623">
Подобен: Прему́дрости:</h4>

<p class="MsoNormal" id="n16624"><span style="color:red" id="n16625">П</span>рему́дрости на
пе́рси возле́г и ра́зума су́щих навы́к, /
боже́ственно возгреме́л еси́: / в нача́ле бе Сло́во. /
До́бре написа́в пе́рвее безнача́льное рождество́,
пропове́дал еси́ всем Сло́ва воплоще́ние. / Те́мже и
язы́ком, я́ко мре́жею, улови́в язы́ки, / по
благода́ти Ду́ха изуча́еши концы́, и просвеща́еши
чудесы́, Богосло́ве апо́столе, / моли́ Христа́
Бо́га грехо́в оставле́ние дарова́ти / пра́зднующим любо́вию
святу́ю па́мять твою́.</p>

<h4 id="n16626">Слава, седален преподобнаго,<br id="n16627">
глас и подобен тойже:</h4>

<p class="MsoNormal" id="n16628">Молв жите́йских убежа́в и безмо́лвие
житие́ соверша́я, / стра́сти умертви́л еси́, и ум
впери́л еси́ к Бо́гу, / и столп о́гненный показа́лся
еси́, и свети́льник всех ве́рных, чту́щих тя, /
ту́чами же слез напая́емь, яви́лся еси́, я́ко
дре́во плодови́то, Богоно́се Арсе́ние. / Моли́ся
Христу́ Бо́гу согреше́ний оставле́ние пода́ти /
чту́щим любо́вию святу́ю па́мять твою́.</p>

<p class="MsoNormal" id="n16629"><span style="color:red" id="n16630">И ныне, праздника.</span></p>

<h3 id="n16631">Песнь 4</h3>

<p class="MsoNormal" id="n16632"><span style="color:red" id="n16633">Ирмос:</span> Ты моя́
кре́пость, Го́споди, / Ты моя́ и си́ла, / Ты мой Бог, Ты
мое́ ра́дование, / не оста́вль не́дра О́тча / и
на́шу нищету́ посети́в. / Тем с проро́ком Авваку́мом
зову́ Ти: / си́ле Твое́й сла́ва, Человеколю́бче.</p>

<p class="MsoNormal" id="n16634"><span style="color:red" id="n16635">Т</span>я Гро́мова сы́на
Госпо́дь нарече́, тя греме́ти Ду́хом сподо́би /
Своего́ от Отца́ Боже́ственнаго и непостижи́маго
рожде́ния неизрече́нное. / Тем твою́, Богосло́ве,
всепра́зднственную па́мять пе́сньми досто́йно сла́вим.</p>

<p class="MsoNormal" id="n16636"><span style="color:red" id="n16637">Т</span>ы доброде́тельми возше́л
еси́, апо́столе, на высоту́, / ты узре́л еси́ сла́вою
блиста́ющее единоро́дное Сло́во во пло́ти, / во Оте́ческих
безнача́льно не́дрех седя́щее, / гла́са же услы́шати Оте́ческаго
сподо́бился еси́, свиде́тельствующа Того́ Сынов<span lang="EN-US" id="n16638">c</span>тво́.</p>

<p class="MsoNormal" id="n16639"><span style="color:red" id="n16640">Богородичен:</span> Под Твое́
ны́не прибега́я заступле́ние, / непотре́бный раб Твой,
Всенепоро́чная, да не постыжу́ся: / Тя бо к Бо́гу и́мам
Предста́тельницу и сте́ну нера́тну, / о Тебе́ и бу́дущия
да наслажду́ся тишины́ и Боже́ственныя жи́зни,
молю́ся.</p>

<p class="MsoNormal" id="n16641">&nbsp;</p>

<p class="MsoNormal" id="n16642"><span style="color:red" id="n16643">Ин, ирмос тойже.</span></p>

<p class="MsoNormal" id="n16644"><span style="color:red" id="n16645">Т</span>ы нуди́тель
естества́ яви́лся еси́, Арсе́ние, / ты стра́сти,
о́тче, покори́л еси́ у́мному влады́честву, я́коже
рабу́, сну повелева́я. / Те́мже и во всено́щных
бде́ниих вопия́л еси́: / си́ле Твое́й сла́ва,
Человеколю́бче.</p>

<p class="MsoNormal" id="n16646"><span style="color:red" id="n16647">Т</span>ы Бо́га,
преподо́бне, жела́тельне взыска́л еси́, / ты
я́вльшагося мно́жае возжела́л еси́ / и, чистото́ю
Богови́ден весь быв, к жела́емому бесе́довал еси́, /
разуме́в соедине́нием вы́шшаго вся́каго постиже́ния, о́тче
Арсе́ние.</p>

<p class="MsoNormal" id="n16648"><span style="color:red" id="n16649">Богородичен:</span> Ты ве́рных
похвала́ еси́, Безневе́стная, Ты Предста́тельница, / Ты и
прибе́жище христиа́н, стена́ и приста́нище: / к Сы́ну
бо Твоему́ мольбы́ но́сиши, Всенепоро́чная, и
спаса́еши от бед / ве́рою и любо́вию Богоро́дицу
Чи́стую Тебе́ зна́ющия.</p>

<h3 id="n16650">Песнь 5</h3>

<p class="MsoNormal" id="n16651"><span style="color:red" id="n16652">Ирмос:</span> Вску́ю мя
отри́нул еси́ / от лица́ Твоего́, Све́те
незаходи́мый, / и покры́ла мя есть чужда́я тьма,
окая́ннаго? / Но обрати́ мя и к све́ту за́поведей
Твои́х / пути́ моя́ напра́ви, молю́ся.</p>

<p class="MsoNormal" id="n16653"><span style="color:red" id="n16654">В</span>о тьме ми́ра
просия́вший, ви́дев Свет Пречи́ст, раствори́лся еси́
любо́вию / и, свети́льник благоче́стия быв, многосе́менных
ро́ды язы́к / Богосло́вия, Иоа́нне, све́том
осия́л еси́.</p>

<p class="MsoNormal" id="n16655"><span style="color:red" id="n16656">У</span>ве́дев, я́ко
зако́н Моисе́ом се́нный дан бысть, / Боже́ственная же
благода́ть Христо́м Бо́гом на́шим бысть, / богосло́вным
язы́ком, сы́не гро́мов возлю́бленне, благовести́л
еси́ Его́ Божество́.</p>

<p class="MsoNormal" id="n16657"><span style="color:red" id="n16658">Богородичен:</span> Ты ми
покро́в и держа́ва, Пречи́стая, / и утвержде́ние, и
стена́ неруши́ма, и Тя призыва́ю: / в нощи́ и во дни мя
соблюда́й от вся́каго вре́да велиа́ра находя́щаго, /
да ве́рою и любо́вию сла́влю Тя.</p>

<p class="MsoNormal" id="n16659">&nbsp;</p>

<p class="MsoNormal" id="n16660"><span style="color:red" id="n16661">Ин, ирмос тойже.</span></p>

<p class="MsoNormal" id="n16662"><span style="color:red" id="n16663">Х</span>ода́тая пе́рвому,
о́тче, преступле́нию первозда́ннаго Ада́ма
благоче́стно отри́нул еси́, / вра́жия до́бре
ви́дя кова́рствия, / те́мже, в непоро́чнем ликовству́я
пи́щном приста́нищи, Влады́ку Христа́ моли́.</p>

<p class="MsoNormal" id="n16664"><span style="color:red" id="n16665">С</span>ебе́ сама́го
отве́ргся, вся́каго сладостра́стия отве́рглся еси́ /
и, на ра́му крест твой нося́, Арсе́ние, и Христа́
жела́я, / на Небесе́х снасле́дник досто́йне Сего́
показа́лся еси́.</p>

<p class="MsoNormal" id="n16666"><span style="color:red" id="n16667">Богородичен:</span> Ма́тернее
дерзнове́ние к Сы́ну Твоему́ иму́щи, Всечи́стая, /
сро́днаго промышле́ния о нас не пре́зри, мо́лимся, /
я́ко Тебе́ и еди́ну, христиа́не, ко Влады́це
очище́ние ми́лостивно предлага́ем.</p>

<h3 id="n16668">Песнь 6</h3>

<p class="MsoNormal" id="n16669"><span style="color:red" id="n16670">Ирмос:</span> Бе́здна
грехо́в и прегреше́ний бу́ря мя смуща́ет / и во
глубину́ ну́жднаго ре́ет мя отча́яния, / но Твою́
кре́пкую ру́ку мне простри́, я́ко Петро́ви, / о
Упра́вителю, и спаси́.</p>

<p class="MsoNormal" id="n16671"><span style="color:red" id="n16672">У</span>гль Боже́ственнаго
огня́ прови́де обра́зно Иса́ия, / очи́стив
устне́, проро́чества сподо́бися; / воплоти́вшагося же
Бо́га Сло́ва, блаже́нне Иоа́нне, ты яви́лся еси́
напе́рсник.</p>

<p class="MsoNormal" id="n16673"><span style="color:red" id="n16674">С</span>ло́во Сый
единоро́дное, Е́же в не́дрех Оте́ческих седя́щее, /
воплоще́нно узре́ся, Иоа́нне блаже́нне, / и я́ко
таи́ннику возлю́бленну тебе́ сказа́, / безпло́тне
Бо́га никому́же ви́дети когда́.</p>

<p class="MsoNormal" id="n16675"><span style="color:red" id="n16676">Богородичен:</span> Просвети́
мою́ ду́шу, ро́ждшая озаре́ние сла́вы О́тчи, /
Де́во Богоро́дице Всепе́тая, / Твою́ бо и́стинную
благода́ть иму́ще, бесе́ды языковре́дия возбраня́емся.</p>

<p class="MsoNormal" id="n16677">&nbsp;</p>

<p class="MsoNormal" id="n16678"><span style="color:red" id="n16679">Ин, ирмос тойже.</span></p>

<p class="MsoNormal" id="n16680"><span style="color:red" id="n16681">М</span>у́дрость плотску́ю
благоче́стно безстра́стием умертви́л еси́, / не
возлюби́в насле́дия земна́го, преподо́бне, / от Христа́
жела́я, о́тче Арсе́ние, в Вы́шних насле́дие
восприя́ти.</p>

<p class="MsoNormal" id="n16682"><span style="color:red" id="n16683">С</span>о́лнце я́вльшееся
всено́щное твое́ разреши́ стоя́ние, / мы́сленнаго
со́лнца несравне́нное сия́ние, по е́же в нощи́
жития́ трудо́в твои́х, / просвеща́я осия́ти тебе́,
Арсе́ние.</p>

<p class="MsoNormal" id="n16684"><span style="color:red" id="n16685">Богородичен:</span> Иму́щи сострада́тельное,
я́ко ро́ждши человеколю́бное Сло́во, / спаси́ нас
го́рькия и лю́тыя напа́сти, / Тя бо еди́ну, ве́рнии,
Пречи́стая Влады́чице, заступле́ние необори́мое стяжа́хом.</p>

<h3 id="n16686">Кондак, глас 2:</h3>

<p class="MsoNormal" id="n16687"><span style="color:red" id="n16688">В</span>ели́чия твоя́,
де́вственниче, кто пове́сть? / То́чиши бо чудеса́, и
излива́еши исцеле́ния, / и мо́лишися о душа́х на́ших,
/ я́ко Богосло́в и друг Христо́в.</p>

<p class="MsoNormal" id="n16689"><span style="color:red" id="n16690">Икос:</span> Высоты́
Небе́сныя уве́дети и мо́ря глубины́ испыта́ти
де́рзостно есть и непостижи́мо. / Я́коже бо зве́зды
исчести́ и морски́й песо́к невозмо́жно отню́д, /
си́це и Богосло́ва исправле́ния изрещи́ недово́льно
есть. / Толи́цеми того́ венцы́ Христо́с, Его́же
возлюби́, венча́, / Ему́же и на пе́рси возле́г, / и на
та́йней ве́чери с Ним яде́, / я́ко Богосло́в и друг
Христо́в.</p>

<h3 id="n16691">Песнь 7</h3>

<p class="MsoNormal" id="n16692"><span style="color:red" id="n16693">Ирмос:</span> Бо́жия
снизхожде́ния / огнь устыде́ся в Вавило́не иногда́, /
сего́ ра́ди о́троцы в пещи́, ра́дованною ного́ю,
/ я́ко во цве́тнице, лику́юще, поя́ху: / благослове́н
еси́, Бо́же оте́ц на́ших.</p>

<p class="MsoNormal" id="n16694"><span style="color:red" id="n16695">У</span>се́рдно изше́л
еси́ уз ве́щи, о всеблаже́нне, я́ко Бо́жий
предста́тель, / и, Богодухнове́ннаго быв ве́стник
Богосло́вия, вопи́ти научи́л еси́: / благослове́н
еси́, Бо́же оте́ц на́ших.</p>

<p class="MsoNormal" id="n16696"><span style="color:red" id="n16697">Я́</span>ко траву́
вмени́л еси́ зла́то и бога́тство, о всеблаже́нне, / и
се́но, я́ко зла́то, тебе́ де́йством Боже́ственным
бысть, / богосло́вящу Соде́теля и Го́спода: / благослове́н
еси́, Бо́же оте́ц на́ших.</p>

<p class="MsoNormal" id="n16698"><span style="color:red" id="n16699">Д</span>ух Святы́й, от
Отца́ Безнача́льнаго исходя́щ / и от Тебе́
неразде́льне прие́млемь, Сло́ве Единоро́дне Бо́жий, /
апо́столом зва́ти возвести́л еси́: / благослове́н
еси́, Бо́же оте́ц на́ших.</p>

<p class="MsoNormal" id="n16700"><span style="color:red" id="n16701">Богородичен:</span> Храм и
пала́та Царя́ Христа́ была́ еси́ и одр еди́на
Соломо́нов, / Его́же, я́коже рече́ Писа́ние,
окружа́ют си́льнии шестьдеся́т, / с Тобо́ю ны́не,
Де́во, зову́т и пою́т: / благослове́н еси́, Бо́же
оте́ц на́ших.</p>

<p class="MsoNormal" id="n16702">&nbsp;</p>

<p class="MsoNormal" id="n16703"><span style="color:red" id="n16704">Ин, ирмос тойже.</span></p>

<p class="MsoNormal" id="n16705"><span style="color:red" id="n16706">П</span>а́губу возмни́в
дре́вних ми́ров, о́тче Арсе́ние, злово́ние
терпя́, / и, благово́ние Христо́во быв прича́стием
благода́ти, глаго́лал еси́: / благослове́н еси́,
Бо́же оте́ц на́ших.</p>

<p class="MsoNormal" id="n16707"><span style="color:red" id="n16708">В</span> Боже́ственный в
телеси́ мрак вшед, о́тче Арсе́ние, / во Христе́ же
поучи́вся позна́ти Отца́ Безнача́льна и Ду́ха, /
Ю́же в Тро́ице Еди́ницу воспе́л еси́: /
благослове́н еси́, Бо́же оте́ц на́ших.</p>

<p class="MsoNormal" id="n16709"><span style="color:red" id="n16710">Троичен:</span> Всех у́бо
Го́спода, Еди́наго же еди́ному Единоро́дному Сы́ну, /
правосла́вно Отца́ богосло́вяще, Тя возвеща́ем, / и
еди́наго ве́дяще Твоего́ исходя́ща Ду́ха пра́ваго,
/ Соесте́ственна и Соприсносу́щна.</p>

<p class="MsoNormal" id="n16711"><span style="color:red" id="n16712">Богородичен:</span> В ле́то
Безле́тнаго неискусобра́чно, Чи́стая, родила́ еси́, /
пре́жде Безпло́тное Сло́во / пло́ти прия́тием,
Де́во, породила́ еси́, Ему́же пое́м, согла́сно
зову́ще: / благослове́н еси́, Бо́же оте́ц на́ших.</p>

<h3 id="n16713">Песнь 8</h3>

<p class="MsoNormal" id="n16714"><span style="color:red" id="n16715">Ирмос:</span> Седмери́цею пещь
/ халде́йский мучи́тель / Богочести́вым неи́стовно
разжже́, / си́лою же лу́чшею спасе́ны, сия́
ви́дев, / Творцу́ и Изба́вителю вопия́ше: / о́троцы,
благослови́те, / свяще́нницы, воспо́йте, / лю́дие,
превозноси́те во вся ве́ки.</p>

<p class="MsoNormal" id="n16716"><span style="color:red" id="n16717">Я́</span>ко благоле́пна и
благознамени́та пресла́вная па́мять твоя́, /
благове́стниче Иису́сова Божества́, / Боже́ственная,
благоуха́ющи, Це́ркви возсия́. / Тем, ра́дующеся,
ве́рнии, пое́м: / о́троцы, благослови́те, свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n16718"><span style="color:red" id="n16719">Б</span>огосло́ва иму́ще
ли́ку чинонача́льника, Тя от него́, Христе́,
богосло́вима, / Бо́га возвеща́ем со Отце́м и Ду́хом и,
единонача́льственне песносло́вяще, вопие́м: / о́троцы,
благослови́те, свяще́нницы, воспо́йте, / лю́дие,
превозноси́те во вся ве́ки.</p>

<p class="MsoNormal" id="n16720"><span style="color:red" id="n16721">Богородичен:</span>
Воплоще́ннаго родила́ еси́ Бо́га Сло́ва,
Всенепоро́чная, / Сего́ умоли́ огня́ мя изба́вити: /
се бо житие́ мое́ все отягчи́ся, все порабо́тися
лю́тыми греха́ми. / Тем к Тебе́, Де́во, прибега́ю и Тя
призыва́ю, Обра́дованную.</p>

<p class="MsoNormal" id="n16722">&nbsp;</p>

<p class="MsoNormal" id="n16723"><span style="color:red" id="n16724">Ин, ирмос тойже.</span></p>

<p class="MsoNormal" id="n16725"><span style="color:red" id="n16726">П</span>о́хотей, Арсе́ние,
душегу́бных разжже́ния, мучи́тельныя же гее́нны
распале́ние / благоразу́мно сле́зными исто́чники
погаси́л еси́, / но и нас от обою́ исхи́тити
непреста́й моля́ Спа́са ми́ра Христа́, / Его́же
благослови́м во вся ве́ки.</p>

<p class="MsoNormal" id="n16727"><span style="color:red" id="n16728">С</span>едмь седми́цею,
преподо́бне, умиле́ния пещь вавило́нскую себе́
разже́гл еси́, / в не́йже ороша́емь просвеще́нием
благода́ти, Соде́телю и Спа́су вопия́л еси́: /
о́троцы, благослови́те, свяще́нницы, воспо́йте, /
лю́дие, превозноси́те во вся ве́ки.</p>

<p class="MsoNormal" id="n16729"><span style="color:red" id="n16730">Троичен:</span> Трисве́тлое
Божество́, еди́ну сия́ющее зарю́, / от еди́наго
Триипоста́снаго естества́, Роди́теля Безнача́льна, /
единоесте́ственно же Сло́во Отцу́ и сца́рствующаго
Единосу́щнаго Ду́ха, / о́троцы, благослови́те,
свяще́нницы, воспо́йте, / лю́дие, превозноси́те во вся
ве́ки.</p>

<h3 id="n16731">Песнь 9</h3>

<p class="MsoNormal" id="n16732"><span style="color:red" id="n16733">Ирмос:</span> Ужасе́ся о сем
Не́бо, / и земли́ удиви́шася концы́, / я́ко Бог
яви́ся челове́ком пло́тски / и чре́во Твое́ бысть
простра́ннейшее небе́с. / Тем Тя, Богоро́дицу, / А́нгелов и
челове́к чинонача́лия велича́ют.</p>

<p class="MsoNormal" id="n16734"><span style="color:red" id="n16735">К</span>ресту́ Влады́чню
предстоя́й, Де́ве же и Богоро́дице Чи́стей, / учени́к
возлю́бленный, чи́стый Богосло́вия орга́н, / я́коже
де́вственник вруче́ние прия́т и, храни́тель
Непоро́чный быв Богоро́дицы, / ны́не досто́йно
ублажа́ется.</p>

<p class="MsoNormal" id="n16736"><span style="color:red" id="n16737">Д</span>осто́йно возлю́бль
Пречи́стый честно́е и непоро́чное житие́ твое́, /
а́нгельски пожи́вша на земли́, тя в бра́та ме́сто
прия́т, блаже́нне Иоа́нне, / Свое́й сы́на тя
возвести́ Ма́тери Богоро́дице, / с Не́юже тя вси
ублажа́ем.</p>

<p class="MsoNormal" id="n16738"><span style="color:red" id="n16739">Богородичен:</span>
Спаси́тельный бу́ди ми столп, Чи́стая, / де́монов
безде́льны сотвори́ полки́, искуше́ний молву́ и бед
отрева́ющи, / и страсте́й нахо́ды дале́че отгоня́ющи,
и чи́стое даю́щи свобожде́ние, / и Боже́ственная
дарова́ния незави́стне мне преподаю́ще.</p>

<p class="MsoNormal" id="n16740">&nbsp;</p>

<p class="MsoNormal" id="n16741"><span style="color:red" id="n16742">Ин, ирмос тойже.</span></p>

<p class="MsoNormal" id="n16743"><span style="color:red" id="n16744">М</span>оисе́й удиви́ся,
сподо́блься ви́дети Де́выя рождество́ обра́зне, /
купину́, образова́нную огнезра́чно; / ты же, Боже́ственному
Ду́ху весь изступле́нием соедини́вся, / огнезра́чен
ви́ден был еси́. / Те́мже и досто́йно ублажа́ем тя,
Арсе́ние.</p>

<p class="MsoNormal" id="n16745"><span style="color:red" id="n16746">В</span>озсия́ тебе́
Христо́с, Свет незаходи́мый, / ра́дость же тя подъя́т на
Небе́сная, / па́мятию бо о сме́рти всегда́шнею
прине́сл еси́ житие́ нескве́рное приле́жно. /
Те́мже и досто́йно восприя́л еси́ плоды́ трудо́в,
всеблаже́нне.</p>

<p class="MsoNormal" id="n16747"><span style="color:red" id="n16748">Богородичен:</span> Яви́лася
еси́, о Де́во, Ма́ти Бо́жия, па́че естества́, /
ро́ждши пло́тию Бо́га Сло́ва, / Его́же Оте́ц
отры́гну от се́рдца Своего́ пре́жде всех век, я́ко
Благ, / Его́же ны́не и теле́с превы́шша разуме́ем,
а́ще и в те́ло облече́ся.</p>

<h3 id="n16749">Светилен.<br id="n16750">
Подобен: Жены́, услы́шите:</h3>

<p class="MsoNormal" id="n16751"><span style="color:red" id="n16752">Г</span>ро́мов сын быв, к
челове́ком богосло́вил еси́, / е́же: в нача́ле бе
Сло́во, – апо́столе Иоа́нне, / возлеги́й бо на пе́рси
ве́рно Влады́ки твоего́ / и отту́ду поче́рп
Богосло́вия струи́, тварь всю напоя́еши.</p>

<p class="MsoNormal" id="n16753"><span style="color:red" id="n16754">Слава, преподобнаго:</span>
Мирска́го пристра́стия, я́ко от скве́рны, уклони́лся
еси́, / и, неяде́нием плоть увяди́в, обнови́л еси́
ду́ши кре́пость, преподо́бне, / и сла́вою обогати́лся
еси́ Небе́сною, Арсе́ние, / те́мже моли́тися не
преста́й о нас Го́сподеви.</p>

<p class="MsoNormal" id="n16755"><span style="color:red" id="n16756">И ныне, праздника.</span></p>

<h3 id="n16757">На хвалитех стихиры<br id="n16758">
праздника 3 и апостола 3, глас 8.<br id="n16759">
Подобен: О, пресла́внаго чудесе́:</h3>

<p class="MsoNormal" id="n16760"><span style="color:red" id="n16761">Б</span>лаже́нне Иоа́нне
прему́дре, / мно́жеством те́плости / ко Христо́ве
любви́ / мно́жае всех был еси́, / учени́к возлю́блен
Всеви́дцу Сло́ву / и судя́щему пра́выми ме́рами всей
вселе́нней, / чистото́ю и де́вства добро́тами
озари́вся, / те́лом и помышле́нии, Богоблаже́нне.</p>

<p class="MsoNormal" id="n16762"><span style="color:red" id="n16763">Д</span>е́вства процвете́ние,
/ честны́х доброде́телей прия́тное жили́ще, /
прему́дрости орга́н, духо́вный храм, / светоно́сная
уста́ благода́ти, / Це́ркви пресве́тлое о́ко, /
всечестна́го Иоа́нна / пе́сньми духо́вными ны́не
восхва́лим, / я́ко служи́теля Христо́ва.</p>

<p class="MsoNormal" id="n16764"><span style="color:red" id="n16765">Б</span>огосло́вия во́ды,
/ на пе́рси возле́г, / прему́дрости поче́рпл еси́ / и
мир напои́л еси́, / Иоа́нне всеизря́дне, / Тро́йческим
ра́зумом мо́ре изсуши́л еси́ безбо́жия, / столп быв и
о́блак одушевле́н, / наставля́еши нас к Небе́сному
насле́дию.</p>

<p class="MsoNormal" id="n16766"><span style="color:red" id="n16767">Слава, глас 8. Самогласен:</span>
Благове́стниче Иоа́нне, / равноа́нгельне, де́вственниче,
Богосло́ве, Бо́гом науче́ние, / правосла́вно ми́рови
пречи́стое ребро́, / кровь и во́ду источи́вшее,
пропове́дал еси́, / и́мже ве́чный живо́т
прие́млем душа́м на́шим.</p>

<p class="MsoNormal" id="n16768"><span style="color:red" id="n16769">И ныне, праздника. Славословие
великое. По трисвятом тропарь апостола. </span>Сла́ва, <span style="color:red" id="n16770">преподобнаго. </span>И ны́не, <span style="color:red" id="n16771">праздника,
ектений, и отпуст, и час 1-й. На 1-м часе тропарь праздника. </span>Сла́ва,
<span style="color:red" id="n16772">апостола.</span> И ны́не, <span style="color:red" id="n16773">Богородичен
часов. По трисвятом кондак праздника, и прочее, и совершенный отпуст. На часех
кондак праздника и апостола глаголем, пременяюще.</span></p>

<h2 id="n16774"><a name="_НА_ЛИТУРГИИ_34" id="n16775"></a>НА ЛИТУРГИИ</h2>

<p class="MsoNormal" id="n16776"><span style="color:red" id="n16777">Блаженны праздника, песнь рядовая на
4, и апостола, песнь 6-я на 4.</span></p>

<h3 id="n16778">По входе тропарь праздника<br id="n16779">
и апостола, глас 2:</h3>

<p class="MsoNormal" id="n16780"><span style="color:red" id="n16781">А</span>по́столе, Христу́
Бо́гу возлю́бленне, / ускори́ изба́вити лю́ди безотве́тны,
/ прие́млет тя, припа́дающа, / И́же па́дша на пе́рси
прие́мый. / Его́же моли́, Богосло́ве, / и належа́щий
о́блак язы́ков разгна́ти, / прося́ нам ми́ра и
ве́лия ми́лости.</p>

<h4 id="n16782">Таже тропарь преподобнаго, глас 8:</h4>

<p class="MsoNormal" id="n16783"><span style="color:red" id="n16784">С</span>лез твои́х
тече́ньми пусты́ни безпло́дное возде́лал еси́, / и
и́же из глубины́ воздыха́ньми во сто трудо́в
уплодоноси́л еси́, / и был еси́ свети́льник
вселе́нней, сия́я чудесы́, Арсе́ние о́тче наш, /
моли́ Христа́ Бо́га спасти́ся душа́м на́шим.</p>

<h4 id="n16785">Кондак апостола, глас 2:</h4>

<p class="MsoNormal" id="n16786"><span style="color:red" id="n16787">В</span>ели́чия твоя́,
де́вственниче, кто пове́сть? / То́чиши бо чудеса́, и
излива́еши исцеле́ния, / и мо́лишися о душа́х на́ших,
/ я́ко Богосло́в и друг Христо́в.</p>

<h4 id="n16788">Слава, кондак преподобнаго, глас 3.<br id="n16789">
Подобен: Де́ва днесь:</h4>

<p class="MsoNormal" id="n16790"><span style="color:red" id="n16791">О</span>т Ри́ма возсия́л
еси́, я́коже со́лнце вели́кое, / и к Ца́рскому гра́ду
дости́гл еси́, преблаже́нне, / словесы́ твои́ми
просвеща́я сего́ и де́лы, / вся́ку неразу́мия мглу
отгоня́. / Сего́ ра́ди тя почита́ем, / отце́в
сла́во, Арсе́ние преподо́бне.</p>

<p class="MsoNormal" id="n16792"><span style="color:red" id="n16793">И ныне, кондак праздника.</span></p>

<h3 id="n16794">Прокимен праздника<br id="n16795">
и апостола, глас 8:</h3>

<p class="MsoNormal" id="n16796"><span style="color:red" id="n16797">В</span>о всю зе́млю изы́де
веща́ние их / и в концы́ вселе́нныя глаго́лы их. <span style="color:red" id="n16798">Стих: </span>Небеса́ пове́дают сла́ву Бо́жию,
творе́ние же руку́ Его́ возвеща́ет твердь.</p>

<h3 id="n16799">Апостол Соборнаго послания Иоаннова,<br id="n16800">
зачало 68.</h3>

<p class="MsoNormal" id="n16801"><span style="color:red" id="n16802">Е́</span>же бе испе́рва,
е́же слы́шахом, е́же ви́дехом очи́ма на́шима,
е́же узре́хом, и ру́ки на́ша осяза́ша, о Словеси́
Живо́тнем. И Живо́т яви́ся, и ви́дехом, и
свиде́тельствуем, и возвеща́ем вам Живо́т ве́чный,
И́же бе у Отца́, и яви́ся нам. Е́же ви́дехом и
слы́шахом, пове́даем вам, да и вы обще́ние и́мате с
на́ми: обще́ние же на́ше со Отце́м и с Сы́ном
Его́ Иису́сом Христо́м. И сия́ пи́шем вам, да
ра́дость ва́ша бу́дет испо́лнена. И сие́ есть
обетова́ние, е́же слы́шахом от Него́, и пове́даем вам,
я́ко Бог Свет есть, и тьмы в Нем несть ни еди́ныя. А́ще
рече́м, я́ко обще́ние и́мамы с Ним, и во тме хо́дим,
лжем и не твори́м и́стины. А́ще же во све́те хо́дим,
я́коже Сам Той есть во све́те, обще́ние и́мамы друг ко
дру́гу, и кровь Иису́са Христа́, Сы́на Его́,
очища́ет нас от вся́каго греха́.</p>

<p class="MsoNormal" align="right" style="text-align:right" id="n16803"><span style="font-size:
8.0pt;color:red" id="n16804">1 Ин 1:1–7</span></p>

<p class="MsoNormal" id="n16805"><span style="color:red" id="n16806">Аллилуиа праздника и святаго, глас 1:</span>
Испове́дят Небеса́ чудеса́ Твоя́, Го́споди.</p>

<h3 id="n16807">Евангелие дне и святаго,<br id="n16808">
от Иоанна, зачало 61.</h3>

<p class="MsoNormal" id="n16809"><span style="color:red" id="n16810">В</span>о вре́мя о́но,
стоя́ху при Кресте́ Иису́сове Ма́ти Его́, и
сестра́ Ма́тере Его́, Мари́я Клео́пова, и Мари́я
Магдали́на. Иису́с же, ви́дев Ма́терь и ученика́ стоя́ща,
его́же любля́ше, глаго́ла Ма́тери Свое́й: Же́но,
се сын Твой. Пото́м глаго́ла ученику́: се Ма́ти твоя́.
И от того́ часа́ поя́т Ю́ учени́к во своя́ си.
Сей есть учени́к свиде́тельствуяй о сих, и́же и написа́ сия́,
и вем, я́ко и́стинно есть свиде́тельство его́. Суть же и и́на
мно́га, я́же сотвори́ Иису́с, я́же а́ще бы по еди́ному
пи́сана бы́ша, ни самому́ мню всему́ ми́ру вмести́ти
пи́шемых книг. Ами́нь.</p>

<p class="MsoNormal" align="right" style="text-align:right" id="n16811"><span style="font-size:
8.0pt;color:red" id="n16812">Ин 19:25–27; 21:24–25</span></p>

<h3 id="n16813">Причастен праздника и апостола:</h3>

<p class="MsoNormal" id="n16814"><span style="color:red" id="n16815">В</span>о всю зе́млю изы́де
веща́ние их / и в концы́ вселе́нныя глаго́лы их. / <span style="color:red" id="n16816">А</span>ллилу́иа, <span style="color:red" id="n16817">трижды.</span></p>

<p class="MsoNormal" id="n16818">&nbsp;</p>

<p class="MsoNormal" id="n16819">&nbsp;</p>

<p class="MsoNormal" id="n16820"><a href="#_ОГЛАВЛЕНИЕ" id="n16821"><span style="color:red" id="n16822">В оглавление.</span></a></p>

<p class="MsoNormal" id="n16823">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n16824"><br clear="all" style="page-break-before:always" id="n16825">
</span>

<div class="WordSection40" id="n16826">

<p class="MsoNormal" align="right" style="text-align:right" id="n16827"><span style="color:
red" id="n16828">Месяца мая в 9-й день</span></p>

<h1 id="n16829"><a name="_Ref360554938" id="n16830"></a><a name="_ИЖЕ_ВО_СВЯТЫХ_1" id="n16831"></a>ИЖЕ ВО СВЯТЫХ
ОТЦА НАШЕГО НИКОЛАЯ АРХИЕПИСКОПА, МИР ЛИКИЙСКИХ ЧУДОТВОРЦА</h1>

<h2 id="n16832"><a name="_НА_ВЕЧЕРНИ_2" id="n16833"></a>НА ВЕЧЕРНИ</h2>

<p class="MsoNormal" id="n16834"><span style="color:red" id="n16835">Поем:</span> Блаже́н муж: <span style="color:red" id="n16836">1-й антифон.</span></p>

<h3 id="n16837">На Го́споди, воззва́х: стихиры праздника 3<br id="n16838">
и святаго 5, глас 8. Подобен: На Не́бо теку́щее:</h3>

<p class="MsoNormal" id="n16839"><span style="color:red" id="n16840">Н</span>а не́бо доброде́телей
возше́д превысо́ких, / чудотво́рец яви́лся еси́ в Ми́рех,
сла́вне: / те́лом в Ба́ре почива́я, / ду́хом везде́
ве́рныя посеща́еши / и вся от бед изыма́еши, / досто́йно
честь прие́мля, / во святи́телех прославля́ешися, /
Христо́в уго́дниче блаже́нне. / Тя ны́не моле́бно
призыва́юще, / уми́льно глаго́лем: / помоли́ся, святи́телю
Нико́лае, Спа́су всех / умири́ти мир и спасти́ ду́ши на́ша.
<span style="color:red" id="n16841">[Дважды.]</span></p>

<p class="MsoNormal" id="n16842"><span style="color:red" id="n16843">М</span>оле́бными пе́сньми,
соше́дшеся, празднолю́бцы, / на́шего засту́пника честно́е
пренесе́ние ра́достно восхва́лим, / и́же вся страны́
просвеща́ет чудесы́ / и скорбя́щия боже́ственне утеша́ет,
/ оби́димыя избавля́ет, / и́же ми́лостынею Бо́га одолжи́
/ и того́ ра́ди прия́т стокра́тное воздая́ние. / К
нему́же вси мы взыва́ем: / помоли́ся, святи́телю Нико́лае,
Спа́су всех / умири́ти мир и спасти́ ду́ши на́ша. <span style="color:red" id="n16844">[Дважды.]</span></p>

<p class="MsoNormal" id="n16845"><span style="color:red" id="n16846">А́</span>нгельская жили́ща
дости́г доброде́тельми, / предстои́ши Влады́це твоему́
Христу́, / Ему́же раб благопокори́в был еси́, / и от ра́ки
ми́ро то́чиши, / ве́рным посо́бствуя чудесы́ твои́ми
/ и к Бо́гу приводя́ благочести́выя. / Не от Ба́ра ны́не
призыва́ем тя, / но от го́рняго Иерусали́ма, / иде́же
ра́достно лику́еши со апо́столы, и проро́ки, и святи́тели:
/ помоли́ся, Богоно́се Нико́лае, Спа́су всех / умири́ти
мир и спасти́ ду́ши на́ша.</p>

<p class="MsoNormal" id="n16847"><span style="color:red" id="n16848">Слава, глас 6:</span> Святи́телей
удобре́ние / и отце́в сла́ву, / исто́чника чуде́с и ве́рных
засту́пника вели́каго, / соше́дшеся, о празднолю́бцы, / пе́сненными
похвала́ми воспое́м, глаго́люще: / ра́дуйся, ми́рянов
храни́телю, / и первоседа́телю честны́й, и сто́лпе неподви́жимый.
/ Ра́дуйся, свети́льниче свесве́тлый, / и́же мирски́я
концы́ просвеща́я чудесы́. / Ра́дуйся, скорбя́щих Боже́ственная
ра́досте / и оби́димых те́плый предста́телю. / И ны́не,
всеблаже́нне Нико́лае, / не преста́й моля́ся Христу́ Бо́гу
/ о ве́рою и любо́вию чту́щих приснора́достную / и всепра́зднственную
па́мять твою́.</p>

<p class="MsoNormal" id="n16849"><span style="color:red" id="n16850">И ныне, праздника.</span></p>

<p class="MsoNormal" id="n16851"><span style="color:red" id="n16852">Вход. Прокимен дне и чтения.</span></p>

<h3 id="n16853">При́тчей чте́ние.</h3>

<p class="MsoNormal" id="n16854"><span style="color:red" id="n16855">П</span>а́мять пра́веднаго
с похвала́ми, и благослове́ние Госпо́дне на главе́ его́.
Блаже́н челове́к, и́же обре́те прему́дрость, и сме́ртен,
и́же уве́де ра́зум. Лу́чше бо сию́ купова́ти, не́жели
зла́та и сребра́ сокро́вища. Честне́йшая же есть ка́мений
многоце́нных, все же честно́е недосто́йно ея́ есть. Долгота́
бо дней и ле́та живота́ в десни́це ея́, в шу́йце же ея́
бога́тство и сла́ва, от уст ея́ исхо́дит пра́вда, зако́н
же и ми́лость на язы́це но́сит. Послу́шайте у́бо мене́,
о ча́да, честна́я бо реку́, и блаже́н челове́к, и́же
пути моя́ сохрани́т, исхо́ди бо мои́, исхо́ди живота́,
и уготовля́ется хоте́ние от Го́спода. Сего́ ра́ди молю́
вас и предлага́ю мой глас сыново́м челове́ческим, я́ко аз, прему́дрость,
устро́их сове́т, и ра́зум, и смысл аз призва́х. Мой сове́т
и утвержде́ние, мой ра́зум, моя́ же кре́пость. Аз мене́
лю́бящия люблю́, и́щущии же мене́ обря́щут благода́ть.
Разуме́йте у́бо, незло́бивии, кова́рство, ненака́заннии
же, прилага́йте сердца́. Послу́шайте мене́ и па́ки, честна́я
бо реку́, и отве́рзу от усте́н пра́вая, я́ко и́стине
поучи́тся горта́нь мой, ме́рзки же предо мно́ю устны́ лжи́выя.
С пра́вдою вси глаго́лы уст мои́х, ничто́же в них стро́потно,
ниже́ развраще́нно. Вся пра́ва суть разумева́ющим и про́ста
обрета́ющим ра́зум. Науча́ю бо вас и́стине, да бу́дет о
Го́споде наде́жда ва́ша, и испо́лнитеся Ду́ха.</p>

<p class="MsoNormal" align="right" style="text-align:right" id="n16856"><span style="font-size:
8.0pt;color:red" id="n16857">Cр. Притч 10:7А, 5 А; 3:13–16; 8:6, 34А, 35, 4, 12, 14, 17,
5–9; (?)</span></p>

<h3 id="n16858">При́тчей чте́ние.</h3>

<p class="MsoNormal" id="n16859"><span style="color:red" id="n16860">У</span>ста́ пра́веднаго ка́плют
прему́дрость, язы́к же непра́веднаго поги́бнет. Устне́
муже́й пра́ведных ка́плют благода́ти, уста́ же нечести́вых
развраща́ются. Ме́рила льсти́вая ме́рзость пред Го́сподем,
вес же пра́ведный прия́тен Ему́. Иде́же а́ще вни́дет
досажде́ние, та́мо и безче́стие, уста́ же смире́нных поуча́ются
прему́дрости. Соверше́ние пра́вых наста́вит их и поползнове́ние
отрица́ющихся упасе́т их. Не по́льзуют име́ния в день я́рости,
пра́вда же изба́вит от сме́рти. У́мер пра́ведный, оста́ви
раска́яние, нару́чна же быва́ет и посмея́тельна нечести́вых
па́губа. Пра́вда непоро́чнаго исправля́ет пути́, в нече́стие
же па́дает непра́вда. Пра́вда муже́й пра́вых изба́вит
их, безсове́тием же пленя́ются беззако́ннии. Сконча́вшуся му́жу
пра́ведну, не поги́бнет наде́жда, похвала́ же нечести́вых
поги́бнет. Пра́ведник от ло́ва убе́гнет, в него́же ме́сто
предае́тся нечести́вый. Во усте́х нечести́вых сеть гра́жданом,
чу́вство же пра́ведных благоспе́шное. Во благи́х пра́ведных
испра́вится град, и в поги́бели нечести́вых ра́дование. Во благослове́нии
пра́вых возвы́сится град, усты́ же нечести́вых раскопа́ется.
Руга́ется гра́жданом лише́нный ра́зума, муж же му́дрый
безмо́лвие во́дит.</p>

<p class="MsoNormal" align="right" style="text-align:right" id="n16861"><span style="font-size:
8.0pt;color:red" id="n16862">Притч 10:31 – 11:12</span></p>

<h3 id="n16863">Прему́дрости Соломо́новы чте́ние.</h3>

<p class="MsoNormal" id="n16864"><span style="color:red" id="n16865">П</span>ра́ведник, а́ще пости́гнет
сконча́тися, в поко́и бу́дет. Ста́рость бо честна́, не
многоле́тна, ниже́ в числе́ лет исчита́ется. Седи́на же
есть му́дрость челове́ком, и во́зраст ста́рости – житие́
нескве́рное. Благоуго́ден Бо́гови быв, возлю́блен бысть и живы́й
посреде́ гре́шник преста́влен бысть, восхище́н бысть, да не
зло́ба измени́т ра́зума его́ или́ лесть прельсти́т
ду́шу его́. Раче́ние бо зло́бы помрача́ет до́брая
и паре́ние по́хоти пременя́ет ум незло́бив. Сконча́вся
вма́ле, испо́лни ле́та до́лга, уго́дна бо бе Го́сподеви
душа́ его́, сего́ ра́ди потща́ся от среды́ лука́вствия.
Лю́дие же ви́девше, и не разуме́вше, ниже́ поло́жше в помышле́нии
таково́е, я́ко благода́ть и ми́лость в преподо́бных Его́,
и посеще́ние во избра́нных Его́.</p>

<p class="MsoNormal" align="right" style="text-align:right" id="n16866"><span style="font-size:
8.0pt;color:red" id="n16867">Прем 4:7–15</span></p>

<h3 id="n16868">На литии стихиры самогласны, глас 2:</h3>

<p class="MsoNormal" id="n16869"><span style="color:red" id="n16870">О́</span>тче Нико́лае, / а́ще
и Ми́рская страна́ молчи́т, / но мир весь, и́же тобо́ю
просвеще́нный, / ми́ра же благоуха́нии и чуде́с мно́жеством
/ взыва́ет благохва́льными пе́сньми, / и спа́сшиися тобо́ю
осужде́ннии / с су́щими в Ми́рех, и мы, пою́ще, вопие́м:
/ моли́ спасти́ся душа́м на́шим.</p>

<p class="MsoNormal" id="n16871"><span style="color:red" id="n16872">Глас 4:</span> О́тче Нико́лае,
/ Пресвята́го Ду́ха мирополо́жница сый, / я́ко в Ми́рех
благоуха́еши Боже́ственными арома́ты, / Христо́вым бо апо́столом
подо́бник быв, / вселе́нную обхо́диши словесы́ чуде́с
твои́х. / Те́мже и да́льным, я́ко близ, во сне явля́яся,
/ от сме́рти избавля́еши, / и́же непра́ведным судо́м
умре́ти иму́щия, / спаса́я пресла́вно от бед мно́гих
призыва́ющия тя. / Те́мже и нас от находя́щих лю́тых / свободи́
твои́ми моли́твами, / при́сно восхваля́ющих тя.</p>

<p class="MsoNormal" id="n16873"><span style="color:red" id="n16874">Глас 8:</span> До́блестей твои́х,
преподо́бне о́тче, плод / просвети́л есть ве́рных сердца́:
/ кто бо слы́ша безме́рное твое́ смире́ние / и терпе́нию
не удиви́ся, / я́же к ни́щим ти́хости, / к скорбя́щим
утеше́нию? / Вся боголе́пно научи́л еси́, / святи́телю
Нико́лае, / и ны́не неувяда́емым венце́м увя́злся
еси́, / моли́ся о душа́х на́ших.</p>

<p class="MsoNormal" id="n16875"><span style="color:red" id="n16876">Н</span>а хвалу́ поте́кл еси́
Госпо́дню, Нико́лае, / во вре́менней жи́зни, / и Той тя
просла́ви на Небе́сней и и́стинней жи́зни. / Те́мже,
дерзнове́ние стяжа́в к Нему́, / моли́ спасти́ ду́ши
на́ша.</p>

<p class="MsoNormal" id="n16877"><span style="color:red" id="n16878">Слава, глас 6:</span> Благи́й
ра́бе ве́рный, / де́лателю виногра́да Христо́ва, / ты
и тяготу́ дневну́ю поне́сл еси́, / ты и да́нный ти
тала́нт возрасти́л еси́ / и по тебе́ прише́дшим не
зави́дел еси́. / Те́мже врата́ Небе́сная отверзо́шася
тебе́, / вни́ди в ра́дость Го́спода твоего́ / и моли́
о нас, свя́те Нико́лае.</p>

<p class="MsoNormal" id="n16879"><span style="color:red" id="n16880">И ныне, праздника.</span></p>

<h3 id="n16881">На стиховне стихиры, глас 4.<br id="n16882">
Подобен: Я́ко до́бля:</h3>

<p class="MsoNormal" id="n16883"><span style="color:red" id="n16884">З</span>везду́ незаходи́мую
всесве́тлаго со́лнца, / не́бо духо́вное, / пове́дающее
сла́ву Бо́жию спаси́тельную, / Боже́ственнаго пропове́дника,
просве́щника язы́ком, / реку́, излива́ющую во́ды ра́зума
/ и напая́ющую ве́рных сердца́, / да ублажи́м Никола́я,
пресла́внаго святи́теля.</p>

<p class="MsoNormal" id="n16885"><span style="color:red" id="n16886">Стих:</span> <b id="n16887">Честна́ пред
Го́сподем / смерть преподо́бных Его́.</b></p>

<p class="MsoNormal" id="n16888"><span style="color:red" id="n16889">М</span>о́рем, святи́телю,
бы́ша ше́ствия твоя́ / из Мир Лики́йских в Бар град: / взя́тся
бо от гро́ба ковче́г твой / и к за́падом до́йде от восто́ка,
/ благоче́стно после́довавшим мона́хом, / и́же при гро́бе
твое́м честь ти твори́вшим, / манове́нием Влады́ки всех, /
Нико́лае пресла́вне.</p>

<p class="MsoNormal" id="n16890"><span style="color:red" id="n16891">Стих:</span> <b id="n16892">Свяще́нницы
Твои́ облеку́тся в пра́вду, / и преподо́бнии Твои́
возра́дуются.</b></p>

<p class="MsoNormal" id="n16893"><span style="color:red" id="n16894">К</span>ораблепла́ванием ти, во́ду
блаже́нну соде́я, / и, ко гра́ду Ба́ру прише́д, /
ми́ро источи́л еси́, сла́вне, / и, стра́сти неисце́льныя
исцеля́я, / ту су́щим был еси́ прибе́жище, / и засту́пник,
и изба́витель, / ко всех Царю́ и Спа́су моля́ся, /
Нико́лае святи́телю.</p>

<p class="MsoNormal" id="n16895"><span style="color:red" id="n16896">Слава, глас 6. Самогласен:</span> Челове́че
Бо́жий / и ве́рный ра́бе, / слуго́ Госпо́день, / му́жу
жела́ний, / сосу́де избра́нный, / сто́лпе и утвержде́ние
Це́ркве, / Ца́рствия насле́дниче, / не премолчи́, вопия́
за ны ко Го́споду.</p>

<p class="MsoNormal" id="n16897"><span style="color:red" id="n16898">И ныне, праздника.</span></p>

<h3 id="n16899">Тропарь, глас 4:</h3>

<p class="MsoNormal" id="n16900"><span style="color:red" id="n16901">П</span>риспе́ день све́тлаго
торжества́, / град Ба́рский ра́дуется, / и с ним вселе́нная
вся ликовству́ет / пе́сньми и пе́ньми духо́вными: / днесь
бо свяще́нное торжество́ / в пренесе́ние честны́х и многоцеле́бных
моще́й / святи́теля и чудотво́рца Никола́я, / я́коже
со́лнце незаходи́мое, возсия́ светоза́рными луча́ми, /
разгоня́я тьму искуше́ний же и бед / от вопию́щих ве́рно: /
спаса́й нас, я́ко предста́тель наш вели́кий, Нико́лае.</p>

<h4 id="n16902">Ин тропарь, глас тойже:</h4>

<p class="MsoNormal" id="n16903"><span style="color:red" id="n16904">О</span>те́чество свое́,
Ми́ры Лики́йския, не оста́вль ду́хом, / во преми́рный
град Ба́рский пресла́вно те́лом пренесе́ся, архиере́ю
Нико́лае. / И отту́ду мно́жество челове́ческое свои́м
прише́ствием возвесели́л еси́ / и боля́щия исцели́л
еси́. / Те́мже тя мо́лим, святи́телю Нико́лае, /
моли́ Христа́ Бо́га, / да спасе́т ду́ши на́ша.</p>

<p class="MsoNormal" id="n16905"><span style="color:red" id="n16906">Слава, и ныне, праздника.</span></p>

<h2 id="n16907"><a name="_НА_УТРЕНИ_38" id="n16908"></a>НА УТРЕНИ</h2>

<h3 id="n16909">На Бог Госпо́дь: тропарь праздника,<br id="n16910">
Слава, тропарь святителя, глас 4:</h3>

<p class="MsoNormal" id="n16911"><span style="color:red" id="n16912">П</span>риспе́ день све́тлаго
торжества́, / град Ба́рский ра́дуется, / и с ним вселе́нная
вся ликовству́ет / пе́сньми и пе́ньми духо́вными: / днесь
бо свяще́нное торжество́ / в пренесе́ние честны́х и многоцеле́бных
моще́й / святи́теля и чудотво́рца Никола́я, / я́коже
со́лнце незаходи́мое, возсия́ светоза́рными луча́ми, /
разгоня́я тьму искуше́ний же и бед / от вопию́щих ве́рно: /
спаса́й нас, я́ко предста́тель наш вели́кий, Нико́лае.</p>

<p class="MsoNormal" id="n16913"><span style="color:red" id="n16914">И ныне, праздника или Богородичен:</span>
Е́же от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́ем / и, Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<p class="MsoNormal" id="n16915"><span style="color:red" id="n16916">По 1-й стихологии седален праздника,
дважды.</span></p>

<h3 id="n16917">По 2-й стихологии седален святителя,<br id="n16918">
глас 4. Подобен: Удиви́ся:</h3>

<p class="MsoNormal" id="n16919"><span style="color:red" id="n16920">У</span>диви́л еси́,
Влады́ко, святи́теля Твоего́ во страна́х, / пода́в
ему́ чуде́с благода́ть неду́ги разли́чныя от
челове́к отгоня́ти / и су́щия во у́зах избавля́ти, /
оби́димыя же от лю́тых изыма́ти. / Ему́же моле́бно
вопие́м: / святы́й Нико́лае, изба́ви нас от враг
на́ших. <span style="color:red" id="n16921">[Дважды.]</span></p>

<p class="MsoNormal" id="n16922"><span style="color:red" id="n16923">Слава, и ныне, праздника или Богородичен:</span>
Нечи́стых помышле́ний мои́х мно́жества / и безме́стных
мы́слей обурева́ния кто изрещи́ мо́жет,
Пренепоро́чная? / Настоя́ния же безпло́тных враг мои́х и
сих зло́бу кто испове́сть? / Но Твое́ю мольбо́ю,
Блага́я, сих ми всех избавле́ние да́руй.</p>

<h3 id="n16924">Величание:</h3>

<p class="MsoNormal" id="n16925"><span style="color:red" id="n16926">В</span>елича́ем тя, / святи́телю
о́тче Нико́лае, / и чтим святу́ю па́мять твою́, / ты бо
мо́лиши за нас / Христа́, Бо́га на́шего.</p>

<h4 id="n16927">Псалом избранный.</h4>

<p class="MsoNormal" id="n16928"><span style="font-size:8.0pt;color:red" id="n16929">Лик 1:</span> Услы́шите
сия́ вси язы́цы, внуши́те вси́, живу́щии по вселе́нней.
<span style="font-size:8.0pt;color:red" id="n16930">2:</span> Уста́ моя́ возглаго́лют
прему́дрость, и поуче́ние се́рдца моего́ ра́зум. <span style="font-size:8.0pt;color:red" id="n16931">1:</span> Прииди́те, ча́да, послу́шайте
мене́, стра́ху Госпо́дню научу́ вас. <span style="font-size:8.0pt;color:red" id="n16932">2:</span> Благовести́х пра́вду в це́ркви
вели́цей. <span style="font-size:8.0pt;color:red" id="n16933">1:</span> И́стину Твою́
и спасе́ние Твое́ рех. <span style="font-size:8.0pt;color:red" id="n16934">2:</span>
Пове́м И́мя Твое́ бра́тии мое́й, посреде́ це́ркве
воспою́ Тя. <span style="font-size:8.0pt;color:red" id="n16935">1:</span> Услы́шати
ми глас хвалы́ Твоея́ и пове́дати вся чудеса́ Твоя́. <span style="font-size:8.0pt;color:red" id="n16936">2:</span> Го́споди, возлюби́х благоле́пие
до́му Твоего́, и ме́сто селе́ния сла́вы Твоея́. <span style="font-size:8.0pt;color:red" id="n16937">1:</span> Возненави́дех це́рковь лука́внующих,
и с нечести́выми не ся́ду. <span style="font-size:8.0pt;color:red" id="n16938">2:</span>
Я́ко сохрани́х пути́ Госпо́дни и не нече́ствовах от Бо́га
моего́. <span style="font-size:8.0pt;color:red" id="n16939">1:</span> Уста́ пра́веднаго
поуча́тся прему́дрости, и язы́к его́ возглаго́лет суд.
<span style="font-size:8.0pt;color:red" id="n16940">2:</span> Пра́вда Его́ пребыва́ет
в век ве́ка. <span style="font-size:8.0pt;color:red" id="n16941">1:</span> Свяще́нницы
Твои́ облеку́тся пра́вдою, и преподо́бнии Твои́ возра́дуются.
<span style="font-size:8.0pt;color:red" id="n16942">2:</span> Блаже́ни живу́щии в
дому́ Твое́м, в ве́ки веко́в восхва́лят Тя.</p>

<p class="MsoNormal" id="n16943"><span style="color:red" id="n16944">Сла́ва, и ны́не:</span> Аллилу́иа,<span style="color:red" id="n16945"> трижды.</span></p>

<h3 id="n16946">По полиелеи седален, глас 1.<br id="n16947">
Подобен: Гроб Твой:</h3>

<p class="MsoNormal" id="n16948"><span style="color:red" id="n16949">О</span>свя́щ себе́
житие́м соверше́нным, яви́лся еси́ святи́тель
Бо́га Вы́шняго, / от Него́же укрепля́емь,
ерети́чествующих уста́ загради́л еси́. / Тем твое́
пренесе́ние све́тло пра́зднуем, Христа́ Бо́га
велича́юще. <span style="color:red" id="n16950">[Дважды.]</span></p>

<p class="MsoNormal" id="n16951"><span style="color:red" id="n16952">Слава, и ныне, праздника или Богородичен:</span>
Безневе́стная Чи́стая Богоро́дице Де́во, еди́на ве́рных
предста́тельство и покро́ве, / бед, и скорбе́й, и лю́тых
обстоя́ний всех изба́ви, / на Тя упова́ние, Отрокови́це,
иму́щих, / и ду́ши на́ша спаси́ Боже́ственными мольба́ми
Твои́ми.</p>

<h3 id="n16953">Степенна, 1-й антифон 4-го гласа:</h3>

<p class="MsoNormal" id="n16954"><span style="color:red" id="n16955">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n16956"><span style="color:red" id="n16957">Н</span>енави́дящии Сио́на,
/ посрами́теся от Го́спода, / я́ко трава́ бо огне́м /
бу́дете изсо́хше.</p>

<p class="MsoNormal" id="n16958"><span style="color:red" id="n16959">Сла́ва, и ны́не:</span> Святы́м
Ду́хом / вся́ка душа́ живи́тся, / и чистото́ю возвыша́ется,
/ светле́ется Тро́ическим Еди́нством священнота́йне.</p>

<h3 id="n16960">Прокимен, глас 4:</h3>

<p class="MsoNormal" id="n16961"><span style="color:red" id="n16962">Ч</span>естна́ пред Го́сподем
/ смерть преподо́бных Его́. <span style="color:red" id="n16963">Стих:</span> Что возда́м
Го́сподеви о всех, я́же воздаде́ ми?</p>

<p class="MsoNormal" id="n16964"><span style="color:red" id="n16965">Другий прокимен:</span> Вся́кое
дыха́ние / да хва́лит Го́спода. <span style="color:red" id="n16966">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n16967">Евангелие от Иоанна, зачало 35, от полу.</h3>

<p class="MsoNormal" id="n16968"><span style="color:red" id="n16969">Р</span>ече́ Госпо́дь ко прише́дшым
к Нему́ иуде́ем: ами́нь, ами́нь глаго́лю вам, не входя́й
две́рьми во двор о́вчий, но прела́зя и́нуде, той тать есть и
разбо́йник. А входя́й две́рьми па́стырь есть овца́м. Сему́
две́рник отверза́ет, и о́вцы глас его́ слы́шат, и своя́
о́вцы глаша́ет по и́мени, и изго́нит их. И егда́ своя́
о́вцы иждене́т, пред ни́ми хо́дит, и о́вцы по нем и́дут,
я́ко ве́дят глас его́. По чужде́м же не и́дут, но бежа́т
от него́, я́ко не зна́ют чужда́го гла́са. Сию́ при́тчу
рече́ им Иису́с, они́ же не разуме́ша, что бя́ше, я́же
глаго́лаше им. Рече́ же па́ки им Иису́с: ами́нь, ами́нь
глаго́лю вам, я́ко Аз есмь дверь овца́м. Вси, ели́ко их прии́де
пре́жде Мене́, та́тие суть и разбо́йницы, но не послу́шаша
их о́вцы. Аз есмь дверь: Мно́ю а́ще кто вни́дет, спасе́тся,
и вни́дет, и изы́дет, и па́жить обря́щет.</p>

<p class="MsoNormal" align="right" style="text-align:right" id="n16970"><span style="font-size:
8.0pt;color:red" id="n16971">Ин 9:39–10:9</span></p>

<h3 id="n16972">По 50-м псалме.</h3>

<p class="MsoNormal" id="n16973"><span style="color:red" id="n16974">Слава:</span> Моли́твами
святи́теля Нико́лая, / Ми́лостиве, очи́сти /
мно́жества согреше́ний на́ших.</p>

<p class="MsoNormal" id="n16975"><span style="color:red" id="n16976">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n16977"><span style="color:red" id="n16978">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n16979">И стихира, глас 6:</h3>

<p class="MsoNormal" id="n16980"><span style="color:red" id="n16981">Н</span>асле́дниче Бо́жий,
соприча́стниче Христо́в, / служи́телю Госпо́день, свя́те
Нико́лае, / по и́мени твоему́ та́ко и житие́ твое́:
/ спросия́ бо седи́не ра́зум, / свиде́тельствоваше све́тлость
лица́ твоего́ душе́вное незло́бие, / изве́ствоваше кро́тость
Сло́ва молчали́вое. / Жизнь твоя́ сла́вна, / и успе́ние
со святы́ми, / моли́ о душа́х на́ших.</p>

<p class="MsoNormal" id="n16982"><span style="color:red" id="n16983">Канон праздника со ирмосом на 6. И
святаго на 8.</span></p>

<h3 id="n16984">Канон святаго, глас 8.<br id="n16985">
Песнь 1</h3>

<p class="MsoNormal" id="n16986"><span style="color:red" id="n16987">Ирмос: </span>Песнь возсле́м,
лю́дие, / чу́дному Бо́гу на́шему, / свободи́вшему
Изра́иля от рабо́ты, / песнь побе́дную пою́ще и
вопию́ще: / пои́м Тебе́, Еди́ному Влады́це.</p>

<p class="MsoNormal" id="n16988"><span style="color:red" id="n16989">П</span>еснь усте́н мои́х
приими́, Благода́телю Христе́, / и уясни́ ми язы́к, не
помина́я мно́гих мои́х грехо́в, / да воспою́ честно́е
житие́ Твоего́ святи́теля / в па́мять пренесе́ния моще́й
его́.</p>

<p class="MsoNormal" id="n16990"><span style="color:red" id="n16991">Ч</span>удотво́рный дар прие́м
и терпе́ния венцы́, святи́тельством украша́яся, /
Бо́гу помоли́ся, о́тче, прегреше́ний проще́ние дарова́ти
нам, / сла́вящим твое́ пренесе́ние.</p>

<p class="MsoNormal" id="n16992"><span style="color:red" id="n16993">П</span>а́стырь Христо́ва
ста́да, о́тче, ины́м овца́м посыла́ешися, к лати́нскому
язы́ку, / да вся удиви́ши чудесы́ твои́ми и ко Христу́
приведе́ши, блаже́нне, / Ему́же и о нас моли́ся непреста́нно.</p>

<p class="MsoNormal" id="n16994"><span style="color:red" id="n16995">Богородичен:</span> Дале́че бы́вше
иногда́, / язы́честии наро́ди Рождество́м Твои́м, Богоро́дице,
к Бо́гу прибли́жихомся: / Ты бо мене́ Обожи́вшаго породила́
еси́ и дре́вния кля́твы Свобо́ждшаго Свое́ю кро́вию.</p>

<h4 id="n16996">Ин канон Николая, глас 4.<br id="n16997">
Песнь 1</h4>

<p class="MsoNormal" id="n16998"><span style="color:red" id="n16999">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<p class="MsoNormal" id="n17000"><span style="color:red" id="n17001">П</span>росвети́ ду́шу и
се́рдце, молю́ Ти ся, Светода́вче, тва́ри Соде́телю, /
дар пода́ждь ми воспева́нием пе́ти Твоего́ уго́дника
пречестна́го, / и́мже мир от ско́рби изба́ви.</p>

<p class="MsoNormal" id="n17002"><span style="color:red" id="n17003">Н</span>ебе́сную ты обре́т
прему́дрость, / я́ко тала́нта вруче́ннаго, благоупотреби́л
еси́: / то́ю бо, разори́в противобо́жную лесть, / умудри́л
еси́ лю́ди Боже́ственным уче́нием.</p>

<p class="MsoNormal" id="n17004"><span style="color:red" id="n17005">Богородичен:</span> Зачина́ется
Преве́чный, и соверше́нный обновля́ется, / из Отрокови́цы
Де́тищ ражда́ется, / Его́же пропове́дал еси́ во двою́
существу́, / во еди́ной же Ипоста́си, Богоблаже́нне.</p>

<p class="MsoNormal" id="n17006"><span style="color:red" id="n17007">Катавасия праздника.</span></p>

<h3 id="n17008">Песнь 3</h3>

<p class="MsoNormal" id="n17009"><span style="color:red" id="n17010">Ирмос:</span> Небе́снаго кру́га
Верхотво́рче, Го́споди, / и Це́ркве Зижди́телю, / Ты мене́
утверди́ в любви́ Твое́й, / жела́ний кра́ю, ве́рных
утвержде́ние, / Еди́не Человеколю́бче.</p>

<p class="MsoNormal" id="n17011"><span style="color:red" id="n17012">Н</span>езло́бивый нра́вом
и кро́ткий о́бразом, / житие́ име́я а́нгельское, Богоблаже́нне
Нико́лае, / не преста́й о нас моля́ся еди́ному Человеколю́бцу.</p>

<p class="MsoNormal" id="n17013"><span style="color:red" id="n17014">К</span>ий град, блаже́нне, не
име́ет тебе́ помо́щника? / Ка́я ли душа́ не призыва́ет
твоего́ и́мене? / Или́ ко́его ме́ста не присеща́еши
ду́хом, твои́ми чудесы́ удивля́я вся, Нико́лае?</p>

<p class="MsoNormal" id="n17015"><span style="color:red" id="n17016">Б</span>а́рский у́бо град
прия́т те́ло твое́, но дух твой в Вы́шнем Иерусали́ме,
/ иде́же лику́еши со проро́ки, и апо́столы, и святи́тели
ку́пно, / моля́ся о нас еди́ному Человеколю́бцу.</p>

<p class="MsoNormal" id="n17017"><span style="color:red" id="n17018">Богородичен:</span> Просвеще́ние
ми испроси́, Пречи́стая Влады́чице, / омраче́нному грехи́
мно́гими, поро́ждшая Свет всему́ ми́ру, / и страстну́ю
мглу дале́че отжени́, еди́на Богоблаже́нная.</p>

<p class="MsoNormal" id="n17019">&nbsp;</p>

<p class="MsoNormal" id="n17020"><span style="color:red" id="n17021">Ин. Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<p class="MsoNormal" id="n17022"><span style="color:red" id="n17023">П</span>еча́льнии тя обрето́хом
кре́пкое утеше́ние, / помраче́ннии – свет, и злых измене́ние
и́же скорбьми́ одержи́мии, / свяще́ннейший о́тче.</p>

<p class="MsoNormal" id="n17024"><span style="color:red" id="n17025">С</span>вяти́телю Нико́лае,
Бо́жия уста́ быв, / из уст во́лка неприя́зненна лю́ди
изба́вил еси́, сла́вне, / и приве́л еси́ Творцу́
дар, дая́й исцеле́ние всем.</p>

<p class="MsoNormal" id="n17026"><span style="color:red" id="n17027">Богородичен:</span> Еди́н роди́тися
изво́ли пло́тию из Тебе́, / вы́ше сло́ва сый Сло́во,
Богома́ти Пречи́стая, / избра́вый слугу́ Себе́ и учи́теля
наро́дом иера́рха Никола́я.</p>

<h3 id="n17028">Кондак праздника, и икос.<br id="n17029">
И седален святителя, глас 1.<br id="n17030">
Подобен: Гроб Твой:</h3>

<p class="MsoNormal" id="n17031"><span style="color:red" id="n17032">П</span>ренесе́ние твои́х
честны́х моще́й положе́ние нам бысть пра́зднества све́тла,
/ святи́телю Госпо́день прехва́льный, / е́же хва́лим благоче́стно,
и ра́достно чту́ще тя све́та незаходи́маго Со́лнца, / ве́рным
добро́то, Нико́лае. <span style="color:red" id="n17033">[Дважды.]</span></p>

<p class="MsoNormal" id="n17034"><span style="color:red" id="n17035">Слава, и ныне, праздника.</span></p>

<h3 id="n17036">Песнь 4</h3>

<p class="MsoNormal" id="n17037"><span style="color:red" id="n17038">Ирмос:</span> Всел еси́ на ко́ни,
апо́столы Твоя́, Го́споди, / и прия́л еси́ рука́ма
Твои́ма узды́ их, / и спасе́ние быстъ ежде́ние Твое́ ве́рно
пою́щим: / сла́ва си́ле Твое́й, Го́споди.</p>

<p class="MsoNormal" id="n17039"><span style="color:red" id="n17040">С</span>ве́том Вы́шняго
озаря́емь, святи́телю, / мое́ се́рдце просвети́ и тьму
грехо́вную отжени́, / да, ра́дуяся, пою́ твое́ свято́е
пренесе́ние.</p>

<p class="MsoNormal" id="n17041"><span style="color:red" id="n17042">В</span>озсту́пль на ле́ствицу
доброде́телей, блаже́нне, / чудотво́рец яви́лся еси́
по всей земли́, Нико́лае, / и сего́ ра́ди от Мир ба́рстии
лю́дие прие́млют святы́я мо́щи твоя́.</p>

<p class="MsoNormal" id="n17043"><span style="color:red" id="n17044">И</span>ере́и ве́рнии о тебе́
хва́лятся, / и лю́дие христолюби́вии призыва́ют тя, во
бране́х помо́щника, / и мы, недосто́йнии, подвиза́ем тя к Бо́гу
за ны моли́тися, Нико́лае.</p>

<p class="MsoNormal" id="n17045"><span style="color:red" id="n17046">Богородичен:</span> Чи́ны а́нгельския
удивля́ет, Богоро́дице, та́йны Твоея́ глубина́, / бе́сы
же смуща́ет Твоя́ ико́на. / Е́йже мы кла́няемся, чту́ще
Тя, Бо́жию Ма́терь.</p>

<p class="MsoNormal" id="n17047">&nbsp;</p>

<p class="MsoNormal" id="n17048"><span style="color:red" id="n17049">Ин. Ирмос:</span> Неизсле́дный Бо́жий
сове́т, / е́же от Де́вы воплоще́ния Тебе́, Вы́шняго,
/ проро́к Авваку́м, усмотря́я, зовя́ше: / сла́ва си́ле
Твое́й, Го́споди.</p>

<p class="MsoNormal" id="n17050"><span style="color:red" id="n17051">Н</span>ача́льна, Богогла́се,
Све́та Бо́жия прича́стием вторы́й яви́лся еси́, /
сия́нием просвеща́ющ мра́чныя, / я́ко рачи́тель
доброде́тели, преизя́щен сла́вою.</p>

<p class="MsoNormal" id="n17052"><span style="color:red" id="n17053">И</span>зба́ви ста́до твое́
от грехо́вныя бу́ри, бед же и волн проти́вных, / вводя́ ны при́сно
к приста́нищем безво́лненным, / спаси́тельными твои́ми моли́твами.</p>

<p class="MsoNormal" id="n17054"><span style="color:red" id="n17055">Богородичен:</span> Естество́м
несказа́нно Вы́шняго Све́та, / милосе́рдием пребога́таго
ро́ждшая неизрече́нно, / обнища́вшия ны, Пречи́стая, Бо́жиими
да́ры обогати́.</p>

<h3 id="n17056">Песнь 5</h3>

<p class="MsoNormal" id="n17057"><span style="color:red" id="n17058">Ирмос:</span> Мрак души́ моея́
разжени́, Светода́вче Христе́ Бо́же, / началоро́дную
тьму изгна́в бе́здны, / и да́руй ми свет повеле́ний Твои́х,
Сло́ве, / да, у́тренюя, сла́влю Тя.</p>

<p class="MsoNormal" id="n17059"><span style="color:red" id="n17060">В</span> Ми́рех престо́л
име́л еси́, в Бар те́ло пресели́л еси́, / и ду́хом
на Небеси́ пребыва́еши, святи́телю Нико́лае, со апо́столы,
я́ко прее́мник, / с ни́миже о нас моли́, пою́щих твое́
пренесе́ние.</p>

<p class="MsoNormal" id="n17061"><span style="color:red" id="n17062">В</span>сех христиа́н наде́ждо,
и оби́димых ве́лий засту́пниче, и боля́щих цели́телю,
/ печа́льных уте́шителю и к Бо́гу от челове́к хода́таю,
/ оте́честву на́шему мир испроси́ и спаса́й ны от пога́ных
нахожде́ния.</p>

<p class="MsoNormal" id="n17063"><span style="color:red" id="n17064">П</span>огруже́нную ду́шу
мою́ мно́гими страстьми́, Нико́лае, умерщвле́нную
грехопаде́нием, / оживи́ твои́ми моли́твами и напра́ви
на покая́ние, / да с ве́рными все́ми твое́ сла́влю пренесе́ние.</p>

<p class="MsoNormal" id="n17065"><span style="color:red" id="n17066">Богородичен:</span> Его́же тьмы
а́нгельския и серафи́мская мно́жества ужаса́ются / и разу́мная
тварь трепе́щет, / Того́ я́ко Младе́нца, Де́во, пита́еши,
/ Его́же обра́зно на руку́ Твое́ю ви́дяще, всегда́
покланя́емся.</p>

<p class="MsoNormal" id="n17067">&nbsp;</p>

<p class="MsoNormal" id="n17068"><span style="color:red" id="n17069">Ин. Ирмос:</span> Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ безле́тнаго Сы́на, / всем воспева́ющим Тя / мир подава́ющая.</p>

<p class="MsoNormal" id="n17070"><span style="color:red" id="n17071">М</span>но́гим чудотворе́нием
кра́сне но́зе стяжа́в, / всем блага́я благовести́л еси́,
/ от вражды́ ве́тхия свобо́дны творя́ Боже́ственным
уче́нием, / спаси́ ны, священнонача́льниче.</p>

<p class="MsoNormal" id="n17072"><span style="color:red" id="n17073">Б</span>о́га благоволе́нием
на хребе́т морски́й всед / и со благогове́йными му́жи мно́гу
пучи́ну преше́д, / ко гра́ду Ба́рску прише́л еси́,
блаже́нне Нико́лае.</p>

<p class="MsoNormal" id="n17074"><span style="color:red" id="n17075">Богородичен:</span> Щит ве́рным,
Бо́жия Ма́ти Де́во, Тя вои́стинну сла́вим, а́нгельски
зову́ще Ти: / ра́дуйся, Благослове́нная и Благода́тная, слы́шание
и глаго́лание стра́шно / и ди́вно поко́ище Влады́це
тва́ри вся́кия.</p>

<h3 id="n17076">Песнь 6</h3>

<p class="MsoNormal" id="n17077"><span style="color:red" id="n17078">Ирмос:</span> Я́коже проро́ка
изба́вил еси́ / из глубины́ преиспо́дния, Христе́ Бо́же,
/ и мене́ от грехо́в мои́х изба́ви, я́ко Человеколю́бец,
/ и упра́ви живо́т мой, молю́ся.</p>

<p class="MsoNormal" id="n17079"><span style="color:red" id="n17080">Я́</span>ко от окри́на, от
Боже́ственныя твоея́ це́ркве неску́дно прие́млем здра́вие
телесе́м / и душа́м очище́ние, святи́телю Нико́лае, / чудеса́
бо то́чиши благода́тию несомне́нною ве́рою упова́ющим
на тя.</p>

<p class="MsoNormal" id="n17081"><span style="color:red" id="n17082">О</span>т напа́стей разли́чных,
и бед лю́тых, и скорбе́й, одержа́щих ны, / и от разли́чных
злых, о́тче, я́ко Христо́в уго́дник пресла́вный, изба́ви
рабы́ твоя́, / достодо́лжно чту́щия твое́ свято́е
пренесе́ние.</p>

<p class="MsoNormal" id="n17083"><span style="color:red" id="n17084">Г</span>рехо́вным мра́зом
исте́рп и жите́йским ве́тром порева́емь, / я́ко друго́е
со́лнце, о́тче, подо́бие твоего́ о́браза ви́дев,
/ твои́ми моли́твами да согре́юся, служи́телю Христо́в
Нико́лае.</p>

<p class="MsoNormal" id="n17085"><span style="color:red" id="n17086">Богородичен:</span> Земны́х ум
Небе́сныя та́йны не уве́сть, ни тварь Творца́ ра́зума
домы́слится: / прехо́дит бо ум челове́ч от Де́вы рождество́
Госпо́дне. / Е́йже моля́щеся ве́рою, грехо́в проще́ние
прии́мем.</p>

<p class="MsoNormal" id="n17087">&nbsp;</p>

<p class="MsoNormal" id="n17088"><span style="color:red" id="n17089">Ин. Ирмос:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<p class="MsoNormal" id="n17090"><span style="color:red" id="n17091">Л</span>ю́ди Бо́жия ко
спасе́нию устро́ивый во пло́ти Я́вльшагося мно́гия ра́ди
бла́гости, / пропове́дниче Нико́лае и язы́к учи́телю,
/ спаси́ ны наставле́нием твои́м.</p>

<p class="MsoNormal" id="n17092"><span style="color:red" id="n17093">И</span>ме́вый путь мо́ре
и стези́ во́ды, / умоли́ у Го́спода, е́же нам мо́ре
жите́йское преплы́ти без вре́да / и стезе́ю вод сле́зных
дости́гнути Ца́рствие Небе́сное.</p>

<p class="MsoNormal" id="n17094"><span style="color:red" id="n17095">Богородичен:</span> Ты дверь Царя́
Небе́с и храм сла́вы Его́, Де́во Всепе́тая, / отве́рзи
нам две́ри милосе́рдия / и введи́ ны моли́твами Твои́ми
в жили́ща Небе́сныя сла́вы.</p>

<h3 id="n17096">Кондак, глас 3.<br id="n17097">
Подобен: Де́ва днесь:</h3>

<p class="MsoNormal" id="n17098"><span style="color:red" id="n17099">В</span>зы́де, я́ко звезда́,
от восто́ка до за́пада / твоя́ мо́щи, святи́телю Нико́лае,
/ мо́ре же освяти́ся ше́ствием твои́м, / и град Ба́рский
прие́млет тобо́ю благода́ть: / нас бо де́ля яви́лся еси́
чудотво́рец изя́щный, / преди́вный и ми́лостивый.</p>

<p class="MsoNormal" id="n17100"><span style="color:red" id="n17101">Икос:</span> Воспои́м ны́не
святи́теля пе́сньми, Ми́рским лю́дем па́стыря и учи́теля,
/ да моли́твами его́ просвети́мся: / сей бо яви́ся чист
весь, нетле́нен ду́хом, / Христу́ принося́ же́ртву
непоро́чну, чи́сту, Бо́гу благоприя́тну, / я́ко святи́тель,
очище́н и душе́ю и те́лом. / Те́мже сый и́стинно Це́ркви
предста́тель и побо́рник сея́ / и чудотво́рец изя́щен,
преди́вен и ми́лостив.</p>

<h3 id="n17102">Песнь 7</h3>

<p class="MsoNormal" id="n17103"><span style="color:red" id="n17104">Ирмос:</span> На по́ле Деи́ре
/ иногда́ мучи́тель пещь поста́ви на муче́ние Богоно́сных,
/ в не́йже три о́троки песносло́вяху Еди́наго Бо́га, /
тро́ично воспева́ху, глаго́люще: / отце́в Бо́же, благослове́н
еси́.</p>

<p class="MsoNormal" id="n17105"><span style="color:red" id="n17106">Д</span>несь ра́дуются А́нгели
Бо́жии, рыда́ет же де́монское мно́жество: / спасл бо еси́
лю́ди от напа́сти и отгна́л еси́ ду́хи те́мныя. /
Тем досто́йно одоле́вый нарица́ешися. / Сего́ ра́ди
вопие́м Го́сподеви: / оте́ц на́ших Бо́же, благослове́н
еси́.</p>

<p class="MsoNormal" id="n17107"><span style="color:red" id="n17108">О</span>держи́мии печа́лию
не́мощи, разли́чными неду́ги утружде́ни, / с ве́рою к
ра́це твое́й влеку́тся / и, получи́вше твою́ ми́лость,
быстрообра́зно отхо́дят, ра́достно Го́сподеви пою́ще:
/ оте́ц на́ших Бо́же, благослове́н еси́.</p>

<p class="MsoNormal" id="n17109"><span style="color:red" id="n17110">П</span>редстоя́т ти, блаже́нне,
собо́ри правове́рных люде́й, / и хва́лятся о тебе́
церко́внии учи́тели, / прославля́ют же тя цари́, я́ко засту́пника.
/ Мы же ти мо́лимся, спаси́ ны, Нико́лае, пою́щия Го́сподеви:
/ оте́ц на́ших Бо́же, благослове́н еси́.</p>

<p class="MsoNormal" id="n17111"><span style="color:red" id="n17112">Богородичен:</span> О, ка́ко Спа́са
моего́ воспою́, Его́же тре́петно хва́лят А́нгели?
/ Но Ты, Ма́ти, наста́ви мя и милосе́рдие Сыно́внее
благоутро́бием Твои́м пону́ди / поми́ловати ны, на Тя упова́ющия,
/ я́ко Ты, за ны моля́щи Его́, от му́ки изба́виши.</p>

<p class="MsoNormal" id="n17113">&nbsp;</p>

<p class="MsoNormal" id="n17114"><span style="color:red" id="n17115">Ин. Ирмос:</span> Не послужи́ша
тва́ри Богому́дрии, / па́че Созда́вшаго, / но, о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог, благослове́н еси́.</p>

<p class="MsoNormal" id="n17116"><span style="color:red" id="n17117">В</span>еще́й су́етством
всему́ уму́ челове́ческому обуя́вшу, / я́ко со́лию,
даждь цельбу́ сло́вом твои́м и пе́ти Го́сподеви научи́:
/ препе́тый отце́в Госпо́дь и Бог, благослове́н еси́.</p>

<p class="MsoNormal" id="n17118"><span style="color:red" id="n17119">О,</span> пресла́вная твоя́
чудеса́, я́же сотвори́л еси́! / Неду́ги бо исцеля́еши
и бед избавля́еши, всем вопи́ти повелева́я Го́сподеви: / препе́тый
оте́ц на́ших Бо́же, благослове́н еси́.</p>

<p class="MsoNormal" id="n17120"><span style="color:red" id="n17121">Богородичен:</span> На́шему
смире́нию Засту́пница и стена́, Богороди́тельнице Чи́стая,
Ты еси́. / И́же раби́ Твои́ су́ще, всегда́ вопие́м
Го́сподеви: / препе́тый оте́ц на́ших Бо́же, благослове́н
еси́.</p>

<h3 id="n17122">Песнь 8</h3>

<p class="MsoNormal" id="n17123"><span style="color:red" id="n17124">Ирмос:</span> А́нгели и Небеса́,
/ на престо́ле сла́вы седя́щаго и я́ко Бо́га непреста́нно
сла́вимаго / благослови́те, по́йте / и превозноси́те Его́
во ве́ки.</p>

<p class="MsoNormal" id="n17125"><span style="color:red" id="n17126">А́</span>нгели Небе́с я́ко
служи́теля тя восприе́млют, / проро́цы и апо́столи я́ко
клевре́та срета́ют, / Сам Госпо́дь тебе́ восприе́млет,
/ мы же, гре́шнии, ми́лости про́сим.</p>

<p class="MsoNormal" id="n17127"><span style="color:red" id="n17128">В</span>ели́ка власть от Бо́га
вдана́ ти есть, Нико́лае: / мо́ре повину́ется, возду́х
слу́шает, и язы́цы покаря́ются, / ви́дяще пресла́вная
твоя́ чудеса́.</p>

<p class="MsoNormal" id="n17129"><span style="color:red" id="n17130">Н</span>о́вому Изра́илю,
христиа́нскому наро́ду, Спа́се, / славне́йши Моисе́я
показа́л еси́ Твоего́ святи́теля Никола́я, / от всех
зол нас избавля́юща.</p>

<p class="MsoNormal" id="n17131"><span style="color:red" id="n17132">Богородичен:</span> Очище́ние грехо́в
я́ко Ма́ти Бо́жия испроси́ / и ру́ку ми простри́,
Госпоже́, погруже́нному во глубине́ неча́яния, / да, наде́ждею
воста́в, превозноша́ю Тя во ве́ки вся.</p>

<p class="MsoNormal" id="n17133">&nbsp;</p>

<p class="MsoNormal" id="n17134"><span style="color:red" id="n17135">Ин. Ирмос:</span> О́троки благочести́выя
в пещи́ / Рождество́ Богоро́дично спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте, дела́,
/ и превозноси́те Его́ во вся ве́ки.</p>

<p class="MsoNormal" id="n17136"><span style="color:red" id="n17137">В</span>озра́сл еси́, я́ко
цвет благоуха́нен, ми́рския земли́, сла́вне, / всем принося́
благоуха́нныя вони́, целе́бныя да́ры хва́лящим тя и
пою́щим: / Го́спода воспева́йте, дела́, и превозноси́те
Его́ во вся ве́ки.</p>

<p class="MsoNormal" id="n17138"><span style="color:red" id="n17139">И</span>ска́павый Бо́жия
благода́ти сла́дость, я́ко гора́ ма́сличная еле́й,
/ мо́ре име́л еси́ путь, безбе́дствен благода́тию Го́спода,
Ему́же сла́дце зове́м: / Го́спода воспева́йте, дела́,
и превозноси́те Его́ во вся ве́ки.</p>

<p class="MsoNormal" id="n17140"><span style="color:red" id="n17141">Богородичен:</span> Лико́в преми́рных
со удивле́нием ражда́еши и пребыва́еши при́сно Де́ва:
/ Сло́во бо родила́ еси́, Челове́ка бы́вша непрело́жна
Божество́м, / Ему́же вси пое́м: / Го́спода воспева́йте,
дела́, и превозноси́те Его́ во вся ве́ки.</p>

<h3 id="n17142">Песнь 9</h3>

<p class="MsoNormal" id="n17143"><span style="color:red" id="n17144">Ирмос:</span> Благослове́н Госпо́дь
Бог Изра́илев, / воздви́гнувый рог спасе́ния нам / в дому́
Дави́дове, о́трока Своего́, / в ни́хже посети́ нас
Восто́к с высоты́ / и напра́вил ны есть на путь ми́ра.</p>

<p class="MsoNormal" id="n17145"><span style="color:red" id="n17146">Б</span>лагослове́н Госпо́дь
Бог наш, я́ко просла́ви святи́теля во страна́х, / чуде́с
струи́ испуща́юща, в Ми́рех и в лати́нех вся исцеля́юща
/ и в Росси́и ми́лостивно посеща́юща.</p>

<p class="MsoNormal" id="n17147"><span style="color:red" id="n17148">Ч</span>естны́м сном усну́л
еси́ и те́ло в Бар по́льзы ра́ди пусти́л еси́, / неусы́пный
быв засту́пник всем, ве́рою призыва́ющим тя, / моли́твами твои́ми,
Нико́лае.</p>

<p class="MsoNormal" id="n17149"><span style="color:red" id="n17150">Б</span>лагослове́н Небесе́
и земли́ Творе́ц, / Бог Вседержи́тель, Оте́ц Безнача́льный
и Всеси́льный, / и Сын пре́жде век, от недр отрыгнове́нное Сло́во,
/ И́мже вся бы́ша, я́же о нас, / и Дух исходя́й Святы́й,
Тро́ице Свята́я, сла́ва Тебе́.</p>

<p class="MsoNormal" id="n17151"><span style="color:red" id="n17152">Богородичен:</span> Изви́тием
слове́с по достоя́нию Тя похвали́ти не достиза́ю, / Небе́сных
сил пребо́льшу и тва́ри всея́ Честне́йшу, Бо́га и
Творца́ поро́ждшую пло́тию. / Его́же моли́, Богоро́дице,
да поми́лует ны в День су́дный.</p>

<p class="MsoNormal" id="n17153">&nbsp;</p>

<p class="MsoNormal" id="n17154"><span style="color:red" id="n17155">Ин. Ирмос:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, Богоро́дице,
/ Чи́стая Присноде́во.</p>

<p class="MsoNormal" id="n17156"><span style="color:red" id="n17157">П</span>а́мять твоя́ днесь
прино́сит пра́зднество, / апо́стольский лик и му́ченический
собо́р ра́дуется и пра́веднии ду́си, / ве́рнии же тя пе́сньми
сла́вим, вопию́ще: / от всех скорбе́й, святи́телю Христо́в,
изба́ви ны.</p>

<p class="MsoNormal" id="n17158"><span style="color:red" id="n17159">П</span>ресла́вная па́мять
твоя́ нам возсия́, / све́тло просвеща́ющи ве́рныя, святи́телю
Христо́в Нико́лае му́дре. / Те́мже мо́лим тя: помяни́
всех нас / и от проти́вныя напа́сти вся́кия моли́твами твои́ми
изба́ви.</p>

<p class="MsoNormal" id="n17160"><span style="color:red" id="n17161">Богородичен:</span> Умертви на́ша
плотски́я стра́сти и по́хоти, Богороди́тельнице Чи́стая,
/ уста́ви и страсте́й на́ших бу́рю, утоли́ волне́ние
помысло́в, / укрепи́, Благослове́нная Пречи́стая, сердца́
ве́рно чту́щих Тя, Засту́пницу.</p>

<h3 id="n17162">Светилен.<br id="n17163">
Подобен: Жены́, услы́шите:</h3>

<p class="MsoNormal" id="n17164"><span style="color:red" id="n17165">В</span>ели́ка чудеса́
твоя́, пресвяты́й Нико́лае, / я́ко яви́лся еси́
во сне богому́дрому Константи́ну / и три во́ины спасл еси́,
без вины́ на смерть осужде́нныя. / Та́ко и нас спаси́ от
напра́сныя и ве́чныя сме́рти, / пресвяты́й Нико́лае, святи́телю
Госпо́день. <span style="color:red" id="n17166">[Дважды.]</span></p>

<p class="MsoNormal" id="n17167"><span style="color:red" id="n17168">Слава, и ныне, праздника.</span></p>

<h3 id="n17169">На хвалитех стихиры на 4,<br id="n17170">
глас 1. Самогласны:</h3>

<p class="MsoNormal" id="n17171"><span style="color:red" id="n17172">В</span>оззре́в неукло́нно
на высоту́ ра́зума / и узре́в неявле́нныя прему́дрости
глубину́, / уче́нии мир обогати́л еси́, о́тче. / О нас
при́сно моли́ся Христу́, / святи́телю Нико́лае.</p>

<p class="MsoNormal" id="n17173"><span style="color:red" id="n17174">Ч</span>елове́че Бо́жий, и
ве́рный уго́дниче, / и строи́телю Того́ та́ин, / и
му́жу жела́ний духо́вных, / сто́лпе одушевле́нный и
вдохнове́нный о́браз, / я́ко Боже́ственное бо
сокро́вище, / тя Ми́рская Це́рковь, чудя́щися, прия́ла
есть / и моли́твенника о душа́х на́ших.</p>

<p class="MsoNormal" id="n17175"><span style="color:red" id="n17176">Глас 2:</span> Пра́вило
ве́ры и о́браз кро́тости / яви́ тебе́ ста́ду
твоему́ Христо́с Бог, / святи́телю Нико́лае, / в
Ми́рех у́бо благоуха́ющу ти / всю́ду сия́ют
све́тло Боже́ственная твоя́ исправле́ния, / си́рых и
вдови́ц предста́телю. / Те́мже моли́ся непреста́нно /
спасти́ ду́ши на́ша.</p>

<p class="MsoNormal" id="n17177"><span style="color:red" id="n17178">О́</span>тче Нико́лае, /
мирополо́жница моще́й твои́х Ми́ры обогаща́ет, / в
ни́хже и свя́занный непра́ведно осужде́нныя, / во сне
царю́ я́влься, / и твои́м явле́нием свободи́л
еси́ от сме́рти, и уз, и темни́цы, / но и ны́не,
я́коже тогда́, / и при́сно явле́нием твои́м яви́ся,
/ моля́й о душа́х на́ших.</p>

<p class="MsoNormal" id="n17179"><span style="color:red" id="n17180">Слава, глас 5:</span>
Востру́бим трубо́ю пе́сней, / взыгра́ем
пра́зднственная и ликовству́ем, ра́дующеся, / в моле́бное
торжество́ Богоно́снаго отца́, / цари́ и кня́зи да
стеку́тся, / и́же со́нным стра́шным явле́нием
царя́ препира́юща / непови́нно держи́мыя три
отпусти́ти воево́ды да воспою́т; / па́стыри и
учи́тели, / До́брому Па́стырю подобноревни́тельна
па́стыря, / соше́дшеся, восхва́лим; / и́же в неду́зех
– врача́, в беда́х – изба́вителя, / гре́шнии –
засту́пника, ни́щии – сокро́вище / и и́же в ско́рбех –
уте́шителя, / спу́тника – путеше́ствующии, / на мо́ри
су́щии – прави́теля / и вси везде́ те́пле
предваря́юща. / Вели́каго святи́теля / восхваля́юще, си́це
рцем: / пресвяты́й Нико́лае, предвари́, и изба́ви нас от
настоя́щия беды́, / и спаси́ ста́до твое́
моли́твами твои́ми.</p>

<p class="MsoNormal" id="n17181"><span style="color:red" id="n17182">И ныне, праздника.</span></p>

<p class="MsoNormal" id="n17183"><span style="color:red" id="n17184">По трисвятом тропарь святаго. Слава,
и ныне, праздника. Славословие великое. Ектении и отпуст. Знаменуются же братия
святым елеем от кандила святаго. И час 1-й, и конечный отпуст.</span></p>

<h2 id="n17185"><a name="_НА_ЛИТУРГИИ_35" id="n17186"></a>НА ЛИТУРГИИ</h2>

<p class="MsoNormal" id="n17187"><span style="color:red" id="n17188">Блаженны: от канона праздника, песнь
рядовая и святаго, песнь 3-я на 4.</span></p>

<h3 id="n17189">Тропарь праздника<br id="n17190">
и святителя, глас 4:</h3>

<p class="MsoNormal" id="n17191"><span style="color:red" id="n17192">П</span>риспе́ день све́тлаго
торжества́, / град Ба́рский ра́дуется, / и с ним вселе́нная
вся ликовству́ет / пе́сньми и пе́ньми духо́вными: / днесь
бо свяще́нное торжество́ / в пренесе́ние честны́х и многоцеле́бных
моще́й / святи́теля и чудотво́рца Никола́я, / я́коже
со́лнце незаходи́мое, возсия́ светоза́рными луча́ми, /
разгоня́я тьму искуше́ний же и бед / от вопию́щих ве́рно: /
спаса́й нас, я́ко предста́тель наш вели́кий, Нико́лае.</p>

<h4 id="n17193">Кондак святителя, глас 3.<br id="n17194">
Подобен: Де́ва днесь:</h4>

<p class="MsoNormal" id="n17195"><span style="color:red" id="n17196">В</span>зы́де, я́ко звезда́,
от восто́ка до за́пада / твоя́ мо́щи, святи́телю Нико́лае,
/ мо́ре же освяти́ся ше́ствием твои́м, / и град Ба́рский
прие́млет тобо́ю благода́ть: / нас бо де́ля яви́лся еси́
чудотво́рец изя́щный, / преди́вный и ми́лостивый.</p>

<h3 id="n17197">Прокимен праздника и святаго, глас 7:</h3>

<p class="MsoNormal" id="n17198"><span style="color:red" id="n17199">В</span>осхва́лятся
преподо́бнии во сла́ве / и возра́дуются на ло́жах
свои́х. <span style="color:red" id="n17200">Стих:</span> Воспо́йте
Го́сподеви песнь но́ву, я́ко ди́вна сотвори́
Госпо́дь.</p>

<h3 id="n17201">Апостол дне<br id="n17202">
и святаго, ко Евреем, зачало 335.</h3>

<p class="MsoNormal" id="n17203"><span style="color:red" id="n17204">Б</span>ра́тие, повину́йтеся
наста́вником ва́шим и покаря́йтеся: ти́и бо бдят о душа́х
ва́ших, я́ко сло́во возда́ти хотя́ще, да с ра́достию
сие́ творя́т, а не воздыха́юще, несть бо поле́зно вам сие́.
Моли́теся о нас, упова́ем бо, я́ко добру́ со́весть и́мамы,
во всем, до́бре хотя́ще жи́ти. Ли́шше же молю́, сие́
твори́те, да вско́ре устро́юся вам. Бог же ми́ра, возведы́й
из ме́ртвых Па́стыря овца́м вели́каго, кро́вию заве́та
ве́чнаго, Го́спода на́шего Иису́са Христа́, да соверши́т
вы во вся́ком де́ле бла́зе, сотвори́ти во́лю Его́,
творя́ в вас благоуго́дное пред Ним, Иису́с Христо́м. Ему́же
сла́ва во ве́ки веко́в. Ами́нь.</p>

<p class="MsoNormal" align="right" style="text-align:right" id="n17205"><span style="font-size:
8.0pt;color:red" id="n17206">Евр 13:17–21</span></p>

<p class="MsoNormal" id="n17207"><span style="color:red" id="n17208">Аллилуиа праздника и святаго, глас 4:</span>
Свяще́нницы Твои́ облеку́тся пра́вдою, и преподо́бнии Твои́
возра́дуются.</p>

<h3 id="n17209">Евангелие дне<br id="n17210">
и святаго, от Луки, зачало 24.</h3>

<p class="MsoNormal" id="n17211"><span style="color:red" id="n17212">В</span>о вре́мя о́но, ста
Иису́с на ме́сте ра́вне, и наро́д учени́к Его́, и
мно́жество мно́го люде́й от всея́ Иуде́и и Иерусали́ма,
и помо́рия Ти́рска и Сидо́нска, и́же приидо́ша послу́шати
Его́ и исцели́тися от неду́г свои́х, и стра́ждущии от дух
нечи́стых, и исцеля́хуся. И весь наро́д иска́ше прикаса́тися
Ему́, я́ко си́ла от Него́ исхожда́ше, и исцеля́ше
вся. И той возве́д о́чи свои́ на ученики́ своя́, глаго́лаше:
блаже́ни ни́щии ду́хом, я́ко ва́ше есть Ца́рствие
Бо́жие. Блаже́ни, а́лчущии ны́не, я́ко насы́титеся.
Блаже́ни, пла́чущии ны́не, я́ко возсмее́теся. Блаже́ни
бу́дете, егда́ возненави́дят вас челове́цы, и егда́ разлуча́т
вы и поно́сят, и пронесу́т и́мя ва́ше я́ко зло, Сы́на
Челове́ческаго ра́ди. Возра́дуйтеся в той день и взыгра́йте:
се бо мзда ва́ша мно́га на небеси́.</p>

<p class="MsoNormal" align="right" style="text-align:right" id="n17213"><span style="font-size:
8.0pt;color:red" id="n17214">Лк 6:17–23А</span></p>

<h3 id="n17215">Причастен праздника и святаго:</h3>

<p class="MsoNormal" id="n17216"><span style="color:red" id="n17217">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n17218">А</span>ллилу́иа, <span style="color:red" id="n17219">трижды.</span></p>

<p class="MsoNormal" id="n17220">&nbsp;</p>

<p class="MsoNormal" id="n17221">&nbsp;</p>

<p class="MsoNormal" id="n17222"><a href="#_ОГЛАВЛЕНИЕ" id="n17223"><span style="color:red" id="n17224">В оглавление.</span></a></p>

<p class="MsoNormal" id="n17225">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n17226"><br clear="all" style="page-break-before:always" id="n17227">
</span>

<div class="WordSection41" id="n17228">

<p class="MsoNormal" align="right" style="text-align:right" id="n17229"><span style="color:
red" id="n17230">Месяца мая в 25-й день</span></p>

<h1 id="n17231"><a name="_Ref360910370" id="n17232"></a><a name="_ТРЕТИЕ_ОБРЕТЕНИЕ_ЧЕСТНЫЯ" id="n17233"></a>ТРЕТИЕ
ОБРЕТЕНИЕ ЧЕСТНЫЯ ГЛАВЫ<br id="n17234">
СВЯТАГО СЛАВНАГО ПРОРОКА,<br id="n17235">
ПРЕДТЕЧИ И КРЕСТИТЕЛЯ ИОАННА</h1>

<h2 id="n17236"><a name="_ВЕЧЕР_2" id="n17237"></a>ВЕЧЕР</h2>

<p class="MsoNormal" id="n17238"><span style="color:red" id="n17239">Поем</span> Блаже́н муж:</p>

<h3 id="n17240">На Го́споди, воззва́х:<br id="n17241">
стихиры праздника 3 и Предте́чи 5.<br id="n17242">
Аще же пост, стихиры на 6, глас 8.<br id="n17243">
Подобен: О, пресла́внаго чудесе́:</h3>

<p class="MsoNormal" id="n17244"><span style="color:red" id="n17245">Б</span>лаже́нне Иоа́нне
Предте́че, / па́че со́лнечных луч возсия́вши, /
облиста́ от земли́ глава́ твоя́ / и ве́рныя
просвети́, / ю́же я́ко Боже́ственное сокро́вище,
иму́ще, / бога́тную благода́ть почерпа́ем, /
освяща́юще ду́ши, / и телеса́, и помышле́ния, / и,
торжеству́юще, тя ублажа́ем. <span style="color:red" id="n17246">[Дважды.]</span></p>

<p class="MsoNormal" id="n17247"><span style="color:red" id="n17248">Б</span>лагода́ть
неоску́дну источа́ющи, / свяще́нная глава́ твоя́,
блаже́нне Предте́че, / свяще́ннику Богому́дру, / не
ве́дящу показу́ется, / и́же потща́ся ве́рою и
благода́тию, / явле́нно твори́т сея́ прише́ствие, / освяща́яся
с людьми́ Богому́дрыми / ве́ру правосла́вну / те́пле
утвержда́юще. <span style="color:red" id="n17249">[Дважды.]</span></p>

<p class="MsoNormal" id="n17250"><span style="color:red" id="n17251">Т</span>ре́тие пра́зднуем
явле́ние / твоея́ честны́я главы́, / ю́же Тро́ица
венча́ла есть, / усе́чена бы́вши, сла́вне, ре́вности
ра́ди Боже́ственныя; / и обре́тением сея́ ра́дуются /
а́нгельстии чи́ни, / му́ченик сосло́вие, Боже́ственнии
апо́столи и проро́цы вси. / С ни́миже нас всегда́
помина́й, / Госпо́день Предте́че.</p>

<p class="MsoNormal" id="n17252"><span style="color:red" id="n17253">Слава, глас 6:</span>
Сокро́вище Боже́ственных даро́в, / Богохрани́мая
глава́ твоя́, Предте́че, / от земны́х недр возсия́, /
ю́же мы ве́рно прие́млюще и покланя́ющеся, сла́вне, /
обогаща́емся от тебе́, Христо́в Крести́телю, / чудесы́
пресла́вными / и согреше́ний проще́нием.</p>

<p class="MsoNormal" id="n17254"><span style="color:red" id="n17255">И ныне, праздника.</span></p>

<p class="MsoNormal" id="n17256"><span style="color:red" id="n17257">Аще ли пост: И ныне, Богородичен 1-й:</span>
Кто Тебе́ не ублажи́т, Пресвята́я Де́во? / Кто ли не
воспое́т Твоего́ Пречи́стаго Рождества́? / Безле́тно
бо от Отца́ Возсия́вый Сын Единоро́дный, / То́йже от
Тебе́, Чи́стыя, про́йде, / неизрече́нно вопло́щься, /
естество́м Бог сый, / и естество́м быв Челове́к нас ра́ди,
/ не во двою́ лицу́ Разделя́емый, / но во Двою́
Естеству́ несли́тно Познава́емый. / Того́ моли́,
Чи́стая, Всеблаже́нная, / поми́ловатися душа́м на́шим.</p>

<p class="MsoNormal" id="n17258"><span style="color:red" id="n17259">Вход. Прокимен дне.</span></p>

<h3 id="n17260">Проро́чества Иса́иина чте́ние.</h3>

<p class="MsoNormal" id="n17261"><span style="color:red" id="n17262">Т</span>а́ко глаго́лет Госпо́дь:
утеша́йте, утеша́йте лю́ди Моя́, глаго́лет Бог: свяще́нницы,
глаго́лите в се́рдцы Иерусали́му, умоли́те его́, я́ко
умно́жися смире́ние его́. Разреши́ся бо грех его́, я́ко
прия́т из руки́ Госпо́дни сугу́ба согреше́ния своя́.
Глас вопию́щаго в пусты́ни: угото́вайте путь Госпо́день, пра́вы
твори́те стези́ Бо́гу на́шему. На го́ру высо́ку взы́ди,
благовеству́й Сио́ну, возвыша́й кре́постию глас свой, благовеству́й
Иерусали́му: вознеси́те, не бо́йтеся, Аз Госпо́дь Бог, Аз услы́шу
убо́гих, Изра́илев, и не оста́влю тех. Но отве́рзу от гор ре́ки
и посреде́ по́ля исто́чники сотворю́, пусты́ню в луг и
жа́ждущую зе́млю во исто́чники водны́я. Да возвесели́тся
не́бо свы́ше, и о́блацы да кропя́т пра́вду, да возсия́ет
земля́, и да прозя́бнет ми́лость, и пра́вда да возсия́ет
вку́пе. Глас весе́лия возвести́те, и услы́шано да бу́дет,
возвести́те да́же до коне́ц земли́, глаго́лите, я́ко
изба́ви Госпо́дь раба́ Своего́ Иа́кова, и а́ще вжа́ждут
в пусты́ни, источи́т им во́ду из ка́мене. Возвесели́ся,
непло́ды неражда́ющая, расто́ргни и возопи́й, неболе́вшая,
я́ко мно́га ча́да пусты́я па́че, не́жели иму́щия
му́жа.</p>

<p class="MsoNormal" align="right" style="text-align:right" id="n17263"><span style="font-size:
8.0pt;color:red" id="n17264">Ис 40:1–3, 9; 41:17–18; 45:8; 48:20–21; 54:1</span></p>

<h3 id="n17265">Проро́чества Малахи́ина чте́ние.</h3>

<p class="MsoNormal" id="n17266"><span style="color:red" id="n17267">Т</span>а́ко глаго́лет Госпо́дь
Вседержи́тель: се Аз посыла́ю А́нгела Моего́ пред лице́м
Твои́м, и́же угото́вит путь Твой пред Тобо́ю. И прии́дет
во храм Свой Госпо́дь, Его́же вы и́щете, и кто стерпи́т день
вхо́да Его́? Зане́же Тому́ приити́, я́ко огнь в горни́ле
и я́коже бы́лие перу́щих, и очи́стит, пояда́я и очища́я,
я́ко сребро́ и зла́то. И прии́дет к вам судо́м, и бу́дет
свиде́тель скор на лука́выя, и на прелюбоде́йцы, и на клену́щияся
и́менем Мои́м во лжу, и на лиша́ющия мзды нае́мника, и на наси́льствующия
вдови́цы и пха́ющия си́рыя, и на уклоня́ющия суд прише́льца,
и на не боя́щияся Его́, глаго́лет Госпо́дь Вседержи́тель.
Зане́ Аз Госпо́дь Бог ваш, и не изменю́ Себе́; и вы, сы́нове
Иа́ковли, уклони́стеся от зако́на и не сохрани́сте. Сего́
ра́ди обрати́теся ко Мне, и обращу́ся к вам, глаго́лет Госпо́дь
Вседержи́тель, и ублажа́т вас вси язы́цы, и разуме́йте, я́ко
Аз Госпо́дь, смотря́яй посреди́ пра́веднаго и посреде́
беззако́нника в день он, во́ньже сотворю́ снабде́ние лю́бящим
Мя. Позна́йте у́бо и помяни́те зако́н Моисе́ов, раба́
Моего́, я́коже запове́да вам в Хори́ве, ко всему́ Изра́илю
повеле́ние и оправда́ние. И се Аз послю́ вам Илию́ Фесви́тянина,
пре́жде да́же не приити́ дню Госпо́дню вели́кому просвеще́нному,
и́же напра́вит се́рдце отца́ к сы́ну и се́рдце челове́ка
ко и́скреннему своему́, да не, прише́д, поражу́ зе́млю
вско́ре, глаго́лет Госпо́дь Вседержи́тель, Бог Святы́й
Изра́илев.</p>

<p class="MsoNormal" align="right" style="text-align:right" id="n17268"><span style="font-size:
8.0pt;color:red" id="n17269">Мал 3:1; Мк 1:2; Мал 3:1–3, 5–7, 12, 18, 17; 4:4–6</span></p>

<h3 id="n17270">Прему́дрости Соломо́новы чте́ние.</h3>

<p class="MsoNormal" id="n17271"><span style="color:red" id="n17272">П</span>ра́ведник, а́ще пости́гнет
сконча́тися, в поко́и бу́дет. Осу́дит же пра́ведник умира́яй
живу́щия нечести́выя, у́зрят бо кончи́ну пра́веднаго и
не разуме́ют, что совеща́ша о нем, я́ко пове́ржет Госпо́дь
нечести́выя безгла́сны ниц и поколе́блет их от основа́ний, и
до после́дняго исче́знут в боле́зни, и па́мять их поги́бнет.
Прии́дут бо в помышле́ние согреше́ний свои́х ужа́сни, и
обличи́т их сопроти́в беззако́ния их. Тогда́ ста́нет в
дерзнове́нии мно́зе пра́ведник пред лице́м оскорби́вших
его́ и отмета́ющих труды́ его́. Ви́девше же его́,
смяту́тся стра́хом мно́гим и ужа́снутся о пресла́внем спасе́нии
его́. Реку́т бо в себе́, ка́ющеся, и в тесноте́ ду́ха
воздо́хнут и реку́т: сей бе, его́же име́хом не́когда в
посме́х и в при́тчу поноше́ния, безу́мнии, житие́ его́
вмени́хом неи́стово и кончи́ну его́ безче́стну. Ка́ко
вмени́ся в сыне́х Бо́жиих и во святы́х жре́бий его́
есть? У́бо заблуди́хом от пути́ и́стиннаго, и пра́вды свет
не облиста́ нам, и со́лнце не возсия́ нам. Беззако́нных испо́лнихомся
стезь и поги́бели, и ходи́хом стези́ непрохо́дны, пути́
же Госпо́дня не разуме́хом.</p>

<p class="MsoNormal" align="right" style="text-align:right" id="n17273"><span style="font-size:
8.0pt;color:red" id="n17274">Прем 4:7, 16А, 17, 19–20; 5:1–7</span></p>

<h3 id="n17275">На стиховне стихиры, глас 1.<br id="n17276">
Подобен: Небе́сных чино́в:</h3>

<p class="MsoNormal" id="n17277"><span style="color:red" id="n17278">П</span>рииди́те,
торжество́ Боже́ственное све́тло соверши́м: / Све́та
бо свети́льник, / глас же Сло́ва, друг Женихо́в, / вели́кий
свети́льник и́стины / яви́ся Крести́тель Госпо́день, /
показа́в нам святу́ю главу́ свою́.</p>

<p class="MsoNormal" id="n17279"><span style="color:red" id="n17280">Стих:</span> <b id="n17281">Та́мо
возращу́ рог Дави́дови, / угото́вах свети́льник
пома́занному Моему́.</b></p>

<p class="MsoNormal" id="n17282"><span style="color:red" id="n17283">О</span> блу́днем
беззако́нии И́родова дея́ния / и прелюбоде́йственныя
скве́рны / беззако́ннующа обличи́л еси́, я́ко
пропове́дник чистоты́, / во главу́ усе́чен был еси́,
Предте́че, / ю́же благода́тию Боже́ственных
чудодея́ний / ве́рным ны́не откры́л еси́.</p>

<p class="MsoNormal" id="n17284"><span style="color:red" id="n17285">Стих:</span> <b id="n17286">Помяни́,
Го́споди, Дави́да / и всю кро́тость его́.</b></p>

<p class="MsoNormal" id="n17287"><span style="color:red" id="n17288">Я́</span>коже Богото́чный
благода́тей исто́чник, / от земны́х недр источа́ющ
чудеса́, / главу́ Предте́чеву, / я́ко сокро́вище
дарова́ний / прие́мше, от Бо́га явле́нну, / ра́достно
восхва́лим, празднолю́бцы.</p>

<p class="MsoNormal" id="n17289"><span style="color:red" id="n17290">Слава, глас 2:</span> Я́коже
Боже́ственных умышле́ний, / всечестна́я ра́ка
неизрече́ннаго существа́, / я́сно прови́девшая
та́инство, глава́ твоя́, / я́ко от ложе́сн
ма́терних, от сокро́вищ земны́х днесь возсия́, /
Иоа́нне всехва́льне, / и облагово́ни всю подсо́лнечную,
освяще́ния пролива́ющая ми́ро, / и мы́сленно
пропове́дающая путь покая́ния, / и Спа́су всех моля́щаяся о
душа́х на́ших.</p>

<p class="MsoNormal" id="n17291"><span style="color:red" id="n17292">И ныне, дне или Богородичен.</span></p>

<h3 id="n17293">Тропарь, глас 4:</h3>

<p class="MsoNormal" id="n17294"><span style="color:red" id="n17295">Я́</span>ко Боже́ственное
сокро́вище, сокрове́нное в земли́, / Христо́с откры́
главу́ твою́ нам, проро́че и Предте́че. / Вси у́бо,
соше́дшеся в сея́ обре́тение, / пе́сньми
богоглаго́ливыми Спа́са воспои́м, / спаса́юща нас от
тле́ния моли́твами твои́ми.</p>

<p class="MsoNormal" id="n17296"><span style="color:red" id="n17297">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<p class="MsoNormal" id="n17298"><span style="color:red" id="n17299">Или праздника.</span></p>

<h2 id="n17300"><a name="_НА_УТРЕНИ_39" id="n17301"></a>НА УТРЕНИ</h2>

<p class="MsoNormal" id="n17302"><span style="color:red" id="n17303">На</span> Бог Госпо́дь: <span style="color:red" id="n17304">аще есть Пятдесятница, тропарь праздника, дважды.</span>
Слава, <span style="color:red" id="n17305">Предте́чи. </span>И ныне, <span style="color:red" id="n17306">праздника. Аще же ни,</span></p>

<h4 id="n17307">Тропарь Предтечи, дважды, глас 4:</h4>

<p class="MsoNormal" id="n17308"><span style="color:red" id="n17309">Я́</span>ко Боже́ственное
сокро́вище, сокрове́нное в земли́, / Христо́с откры́
главу́ твою́ нам, проро́че и Предте́че. / Вси у́бо,
соше́дшеся в сея́ обре́тение, / пе́сньми
богоглаго́ливыми Спа́са воспои́м, / спаса́юща нас от
тле́ния моли́твами твои́ми.</p>

<p class="MsoNormal" id="n17310"><span style="color:red" id="n17311">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n17312">По 1-й стихологии седален, глас 4.<br id="n17313">
Подобен: Ско́ро предвари́:</h3>

<p class="MsoNormal" id="n17314"><span style="color:red" id="n17315">О</span>т земли́
возсия́вши, нетле́нная Предте́чева глава́ лучи́
испуща́ет исцеле́ний ве́рным, / свы́ше собира́ет
мно́жество А́нгел, / до́ле созыва́ет челове́ческий
род, / единогла́сную возсыла́ти сла́ву Христу́ Бо́гу. <span style="color:red" id="n17316">[Дважды.]</span></p>

<p class="MsoNormal" id="n17317"><span style="color:red" id="n17318">Слава, и ныне, праздника.</span></p>

<h4 id="n17319">Аще ли пост,<span lang="EN-US" id="n17320"><br id="n17321">
</span>Слава, и ныне, Богородичен. Подобен:</h4>

<p class="MsoNormal" id="n17322"><span style="color:red" id="n17323">Д</span>е́во
Всенепоро́чная, Я́же Пресу́щественнаго Бо́га ро́ждшая,
/ со Предте́чею Того́ непреста́нно моли́ / оставле́ние
прегреше́ний, и исправле́ние жития́ да́ти нам пре́жде
конца́, / ве́рою и любо́вию пою́щим Тя по до́лгу,
еди́на Всепе́тая.</p>

<h3 id="n17324">По 2-й стихологии седален, глас 4.<br id="n17325">
Подобен: Вознесы́йся:</h3>

<p class="MsoNormal" id="n17326"><span style="color:red" id="n17327">И</span>зда́вшися, я́ко
зла́то от руды́, / свяще́нная твоя́ глава́
пресла́вно от незаходи́мых недр земны́х, / обогати́
ве́рных вся мы́сли разуме́нием Боже́ственным ны́не, /
пока́йтеся, вопию́щи обы́чно, / е́йже покланя́ющеся,
Предте́че, Христа́ велегла́сно ве́рою сла́вим. <span style="color:red" id="n17328">[Дважды.]</span></p>

<p class="MsoNormal" id="n17329"><span style="color:red" id="n17330">Слава, и ныне, праздника или Богородичен:</span>
И́же на престо́ле Херуви́мстем седя́й и в не́дрех
О́тчих водворя́яся, / я́ко на престо́ле святе́м
седи́т Свое́м, Влады́чице, в не́дрех Твои́х. /
Вопло́щся бо Бог вои́стинну, воцари́ся над все́ми
язы́ки, / и разу́мно ны́не пои́м Ему́, / Его́же
умоли́ спасти́ся рабо́м Твои́м.</p>

<h3 id="n17331">Величание:</h3>

<p class="MsoNormal" id="n17332"><span style="color:red" id="n17333">В</span>елича́ем тя, / Крести́телю
Спа́сов Иоа́нне, / и почита́ем вси / честны́я твоея́ главы́
обре́тение.</p>

<h3 id="n17334">Псалом избранный.</h3>

<p class="MsoNormal" id="n17335"><span style="font-size:8.0pt;color:red" id="n17336">Лик 1:</span> Блаже́н
муж, боя́йся Го́спода. <span style="font-size:8.0pt;color:red" id="n17337">2:</span>
В за́поведех Его́ восхо́щет зело́. <span style="font-size:
8.0pt;color:red" id="n17338">1:</span> Сла́ва и бога́тство в дому́ его́.
<span style="font-size:8.0pt;color:red" id="n17339">2:</span> И пра́вда его́ пребыва́ет
в век ве́ка. <span style="font-size:8.0pt;color:red" id="n17340">1:</span> В па́мять
ве́чную бу́дет пра́ведник. <span style="font-size:8.0pt;
color:red" id="n17341">2:</span> Пра́ведник я́ко фи́никс процвете́т, я́ко
кедр, и́же на Лива́не, умно́жится. <span style="font-size:8.0pt;
color:red" id="n17342">1:</span> Возвесели́тся пра́ведник о Го́споде, и упова́ет
на Него́. <span style="font-size:8.0pt;color:red" id="n17343">2:</span> Се́ устна́м
мои́м не возбраню́, Го́споди. <span style="font-size:8.0pt;
color:red" id="n17344">1:</span> Ты разуме́л еси́ пра́вду мою́, и и́стину
мою́. <span style="font-size:8.0pt;color:red" id="n17345">2:</span> И язы́к мой поучи́тся
пра́вде Твое́й, весь день хвале́ Твое́й. <span style="font-size:8.0pt;color:red" id="n17346">1:</span> Свет возсия́ пра́веднику,
и пра́вым се́рдцем весе́лие. <span style="font-size:8.0pt;
color:red" id="n17347">2:</span> Род пра́вых благослови́тся. <span style="font-size:8.0pt;color:red" id="n17348">1:</span> Сла́вою и че́стью венча́л
еси́ его́. <span style="font-size:8.0pt;color:red" id="n17349">2:</span> Я́ко
Ты благослови́ши пра́ведника, Го́споди. <span style="font-size:
8.0pt;color:red" id="n17350">1:</span> Я́ко ору́жием благоволе́ния венча́л
еси́ нас. <span style="font-size:8.0pt;color:red" id="n17351">2:</span> В ни́хже посети́
нас Восто́к с высоты́. <span style="font-size:8.0pt;color:red" id="n17352">1:</span>
Яви́тися во тьме и се́ни сме́ртней седя́щим. <span style="font-size:8.0pt;color:red" id="n17353">2:</span> Напра́вить но́ги на́ша
на путь ми́ра.</p>

<p class="MsoNormal" id="n17354"><span style="color:red" id="n17355">Сла́ва, и ны́не:</span> Аллилу́иа,<span style="color:red" id="n17356"> трижды.</span></p>

<h3 id="n17357">По полиелеи седален, глас 4.<br id="n17358">
Подобен: Яви́лся еси́:</h3>

<p class="MsoNormal" id="n17359"><span style="color:red" id="n17360">И</span>́род, Предте́че,
беззако́нновав, / честну́ю главу́ твою́ мече́м
отсече́ бе́дне, окая́нный, / ю́же от любве́, ве́рнии,
целу́ем.</p>

<h4 id="n17361">Слава, глас 8. Подобен: Повеле́нное:</h4>

<p class="MsoNormal" id="n17362"><span style="color:red" id="n17363">К</span>рести́телева
глава́ кры́яшеся, я́ко би́сер, в земли́ вла́жней,
/ и, я́ко све́щник богосве́тел, укра́шена, озаря́ет,
чудотворя́щи ми́ру всему́: / я́ко у́тро, возсия́
всеблаголе́пно со́лнцу Предте́ча, / и невече́рним
све́том возвеща́я па́ки нам, / се, – взыва́я, – А́гнец
Бо́жий.</p>

<p class="MsoNormal" id="n17364"><span style="color:red" id="n17365">И ныне, Богородичен:</span>
Я́же непреме́ннаго Бо́га поро́ждшая, / пременя́емое
при́сно се́рдце мое́ грехо́м и ле́ностию,
прило́гми льсти́ваго / утверди́, Блага́я, моли́твами
Ма́терними Твои́ми, / я́ко да и аз благода́рно сла́влю
Тя, Богороди́тельнице Мари́е, / поми́луй ста́до Твое́,
е́же стяжа́ла еси́, Всенепоро́чная.</p>

<h3 id="n17366">Степенна, 1-й антифон 4-го гласа:</h3>

<p class="MsoNormal" id="n17367"><span style="color:red" id="n17368">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n17369"><span style="color:red" id="n17370">Н</span>енави́дящии Сио́на,
/ посрами́теся от Го́спода, / я́ко трава́ бо огне́м /
бу́дете изсо́хше.</p>

<p class="MsoNormal" id="n17371"><span style="color:red" id="n17372">Сла́ва, и ны́не:</span> Святы́м
Ду́хом / вся́ка душа́ живи́тся, / и чистото́ю возвыша́ется,
/ светле́ется Тро́ическим Еди́нством священнота́йне.</p>

<h3 id="n17373">Прокимен, глас 4:</h3>

<p class="MsoNormal" id="n17374"><span style="color:red" id="n17375">Т</span>а́мо возращу́ рог
Дави́дови, / угото́вах свети́льник пома́занному
Моему́. <span style="color:red" id="n17376">Стих:</span> Помяни́, Го́споди,
Дави́да и всю кро́тость его́.</p>

<p class="MsoNormal" id="n17377"><span style="color:red" id="n17378">Другий прокимен:</span> Вся́кое
дыха́ние / да хва́лит Го́спода. <span style="color:red" id="n17379">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n17380">Евангелие от Луки, зачало 31.</h3>

<p class="MsoNormal" id="n17381"><span style="color:red" id="n17382">В</span>о вре́мя о́но,
изы́де сло́во о Иису́се по всей Иуде́и, и по всей
стране́. И возвести́ша Иоа́нну ученицы́ его́ о всех
сих. И призва́в два не́кая от учени́к свои́х Иоа́нн,
посла́ ко Иису́су, глаго́ля: Ты ли еси́ Гряды́й, или
ино́го ча́ем? Прише́дша же к Нему́ му́жа, ре́ста:
Иоа́нн Крести́тель посла́ нас к Тебе́, глаго́ля: Ты ли
еси́ Гряды́й, или́ ино́го ча́ем? В той же час
изцели́ мно́ги от неду́г и ран, и дух злых, и мно́гим
слепы́м дарова́ прозре́ние. И отвеща́в Иису́с рече́
и́ма: ше́дша возвести́та Иоа́нну, я́же ви́деста и
слы́шаста, я́ко слепи́и прозира́ют, хро́мии
хо́дят, прокаже́ннии очища́ются, глуси́и слы́шат,
ме́ртвии востаю́т, ни́щии благовеству́ют. И блаже́н
есть, и́же а́ще не соблазни́тся о Мне. Отше́дшема же ученико́ма
Иоа́нновома, нача́т глаго́лати к наро́дом о Иоа́нне:
чесо́ изыдо́сте в пусты́ню ви́дети, трость ли ве́тром
коле́блему? Но чесо́ изыдо́сте ви́дети? Челове́ка ли в
мя́кки ри́зы оде́яна? Се, и́же во оде́жди
сла́вней и пи́щи су́щии, во ца́рствии суть. Но чесо́
изыдо́сте ви́дети? Проро́ка ли? Ей, глаго́лю вам, и
ли́шше проро́ка. Сей бо есть, о не́мже пи́сано есть: се, Аз
послю́ А́нгела Моего́ пред лице́м Твои́м, и́же
устро́ит путь Твой пред Тобо́ю. Глаго́лю бо вам: бо́лий в
рожде́нных жена́ми проро́к Иоа́нна Крести́теля
никто́же есть, мний же во Ца́рствии Бо́жии бо́лий его́
есть. И вси лю́дие слы́шавше и мытари́е оправди́ша
Бо́га, кре́щшеся креще́нием Иоа́нновым. Фарисе́е же и
зако́нницы сове́т Бо́жий отверго́ша в себе́, не
кре́щшеся от него́.</p>

<p class="MsoNormal" align="right" style="text-align:right" id="n17383"><span style="font-size:
8.0pt;color:red" id="n17384">Лк 7:17–30</span></p>

<h3 id="n17385">По 50-м псалме.</h3>

<p class="MsoNormal" id="n17386"><span style="color:red" id="n17387">Слава:</span> Моли́твами свята́го
сла́внаго Проро́ка, Предте́чи и Крести́теля Госпо́дня Иоа́нна,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n17388"><span style="color:red" id="n17389">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n17390"><span style="color:red" id="n17391">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n17392">И стихира, глас 6:</h3>

<p class="MsoNormal" id="n17393"><span style="color:red" id="n17394">Я́</span>же пе́рвее на
блю́де, / И́родову беззако́нную нечистоту́
обличи́вшая, / покая́ние же всем пропове́давшая ве́рным, /
честна́я глава́ Крести́теля Христо́ва, / от сокро́вищ
земны́х я́вльшаяся, / предлежи́т ве́рно притека́ющим к
ней, / и прикаса́ющимся со стра́хом, / и покланя́ющимся
любо́вию душе́вною, / да́рующая разреше́ние
прегреше́ний, / проше́нием подае́т потре́бная и ве́лию
ми́лость.</p>

<p class="MsoNormal" id="n17395"><span style="color:red" id="n17396">Аще есть 50-ца, канон праздника со
ирмосом на 6. Аще ли пост, канон Богородицы со ирмосом на 6 и Предте́чи на
8, глас 8.</span></p>

<h3 id="n17397">Песнь 1</h3>

<p class="MsoNormal" id="n17398"><span style="color:red" id="n17399">Ирмос:</span>
Колесницегони́теля фарао́ня погрузи́ / чудотворя́й
иногда́ / Моисе́йский жезл, крестообра́зно порази́в / и
раздели́в мо́ре, / Изра́иля же беглеца́, пешехо́дца
спасе́, / песнь Бо́гови воспева́юща.</p>

<p class="MsoNormal" id="n17400"><span style="color:red" id="n17401">Г</span>лас Сло́ва быв,
разреши́ безгла́сие мое́, я́ко отцу́ дре́вле, /
ра́достным гла́сом восхвали́ти тя в настоя́щее
обре́тение главы́ твоея́, / блаже́нне Предте́че, Небе́сный
челове́че.</p>

<p class="MsoNormal" id="n17402"><span style="color:red" id="n17403">Н</span>а главу́ ру́ку
положи́вый, Предте́че, Це́ркви Бо́жий, / твою́
честну́ю главу́, позна́вшую Тро́ицы явле́ние, /
проявля́еши се тре́тие, прея́вственно освяща́ющую
правосла́вных собра́ния.</p>

<p class="MsoNormal" id="n17404"><span style="color:red" id="n17405">Н</span>е терпя́ на мно́зе
сокрыва́тися, Госпо́день Предте́че, / устроя́еши па́ки
яви́тися днесь, / не в ста́мне затворе́н, сре́брене же
сосу́де в свяще́нном ме́сте положе́н, /
священноде́йственнику извеще́н.</p>

<p class="MsoNormal" id="n17406"><span style="color:red" id="n17407">Ц</span>а́рствующий я́ве
град ны́не прие́млет свяще́нный дар, / и́же пре́жде
лише́н быв главы́ твоея́, Предте́че, / тоя́
вхо́дом крася́ся, ны́не ра́дуется и достодо́лжно
ублажа́ет тя.</p>

<p class="MsoNormal" id="n17408"><span style="color:red" id="n17409">Богородичен:</span> От чре́ва
непло́дныя прозя́бл еси́, / гото́вя Творцу́
сло́вом пути́, всехва́льне, / от Де́вы возсия́вшему
Пресвяты́я несказа́нно, / Ю́же Богоро́дицу ве́дуще,
вси ро́ди, ублажа́ем.</p>

<p class="MsoNormal" id="n17410"><span style="color:red" id="n17411">Катавасия праздника, аще ли пост:</span>
Отве́рзу уста́ моя́:</p>

<h3 id="n17412">Песнь 3</h3>

<p class="MsoNormal" id="n17413"><span style="color:red" id="n17414">Ирмос:</span> Небе́снаго
кру́га Верхотво́рче, Го́споди, / и Це́ркве Зижди́телю,
/ Ты мене́ утверди́ в любви́ Твое́й, / жела́ний
кра́ю, ве́рных утвержде́ние, / Еди́не Человеколю́бче.</p>

<p class="MsoNormal" id="n17415"><span style="color:red" id="n17416">Б</span>лу́дным пляса́нием,
свяще́нная глава́ твоя́, / скве́рней жене́ вдана́
бы́вши, рука́ма ноша́шеся, / ны́не же целому́дренно
священноде́йственника дла́ньми / свяще́нно во святу́ю
це́рковь вно́сится.</p>

<p class="MsoNormal" id="n17417"><span style="color:red" id="n17418">Б</span>лагоче́стно
срета́ет тя ве́рных совокупле́ние, / с священноде́йственником
же царь, сла́вне Предте́че, пою́ще ра́достию, / и
предваря́ет тя любо́вию, освяща́емь прише́ствием
твои́м.</p>

<p class="MsoNormal" id="n17419"><span style="color:red" id="n17420">О</span>т незаходи́мых
свяще́нных, я́ко светоза́рное со́лнце, / свяще́ннейшая
глава́ твоя́ возсия́вши, всю просвети́ вселе́нную, /
проро́че Христо́в и Предте́че, Боже́ственными
светлостьми́.</p>

<p class="MsoNormal" id="n17421"><span style="color:red" id="n17422">Богородичен:</span> От
непло́дных чресл светоявле́нна возсия́л еси́ звезда́
Со́лнца сла́вы, / предходя́й Возсия́вшаго от
Деви́ческа о́блака, Крести́телю, / и разре́шшаго нощь
многобо́жную.</p>

<h3 id="n17423">Кондак и икос праздника.<br id="n17424">
Таже седален, глас 4.<br id="n17425">
Подобен: Вознесы́йся:</h3>

<p class="MsoNormal" id="n17426"><span style="color:red" id="n17427">И</span>зда́вшися, я́ко
зла́то от руды́, / свяще́нная твоя́ глава́
пресла́вно от незаходи́мых недр земны́х, / обогати́,
Христо́в Крести́телю, всех притека́ющих в тоя́
обре́тение, / пе́сньми велича́ющих Спа́са и
Зижди́теля, / подаю́щаго нам тебе́ ра́ди ве́лию
ми́лость.</p>

<p class="MsoNormal" id="n17428"><span style="color:red" id="n17429">Слава:</span> Проро́че
Бо́жий и Предте́че благода́ти, / главу́ твою́,
я́ко ши́пок свяще́ннейший, от земли́ обре́тше, /
исцеле́ния всегда́ прие́млем, / и́бо па́ки,
я́коже пре́жде, / в ми́ре пропове́дуеши покая́ние.</p>

<p class="MsoNormal" id="n17430"><span style="color:red" id="n17431">И ныне, праздника или Богородичен:</span>
Грехолюби́в сый, молю́ Тя, / безгре́шнаго Бо́га
ро́ждшую, взе́млющаго грехи́ ми́ра, Пречи́стая, /
многогре́шную ду́шу мою́ уще́дрити и грехи́ моя́
мно́гия очи́стити: / гре́шных бо Ты еси́ очище́ние, и
спасе́ние ве́рных, и заступле́ние.</p>

<p class="MsoNormal" id="n17432"><span style="color:red" id="n17433">Аще ли пост, седальны точию святаго
Иоанна. И ныне, Богородичен.</span></p>

<h3 id="n17434">Песнь 4</h3>

<p class="MsoNormal" id="n17435"><span style="color:red" id="n17436">Ирмос:</span> Услы́шах,
Го́споди, / смотре́ния Твоего́ та́инство, / разуме́х
дела́ Твоя́ / и просла́вих Твое́ Божество́.</p>

<p class="MsoNormal" id="n17437"><span style="color:red" id="n17438">П</span>роро́ков я́ко
превы́шший, Прорече́ннаго ви́дети сподо́бился еси́, /
Илиино́ю предыды́й си́лою пред Ним, блаже́нне
Предте́че.</p>

<p class="MsoNormal" id="n17439"><span style="color:red" id="n17440">П</span>ресла́вную главу́
твою́, ми́ры исцеле́ний источа́ющу, / тре́тие
уже́ яви́л еси́, смра́дныя стра́сти отгоня́ющую.</p>

<p class="MsoNormal" id="n17441"><span style="color:red" id="n17442">Н</span>е в ста́мне,
я́коже пе́рвее, в сосу́де же сре́брене погребе́на /
явля́ется глава́ твоя́ в свяще́ннем ме́сте,
досточу́дне.</p>

<p class="MsoNormal" id="n17443"><span style="color:red" id="n17444">С</span>оше́дшеся,
почерпи́те вси исцеле́ния неистощи́мая от исто́чника
издава́ема, / честны́я главы́ Предте́чи Христо́ва.</p>

<p class="MsoNormal" id="n17445"><span style="color:red" id="n17446">Богородичен:</span>
Смири́вшагося спаси́ мя, высокому́дренно пожи́вшаго, /
ро́ждшая Возне́сшаго смири́вшееся естество́,
Пречи́стая.</p>

<h3 id="n17447">Песнь 5</h3>

<p class="MsoNormal" id="n17448"><span style="color:red" id="n17449">Ирмос:</span> Вску́ю мя
отри́нул еси́ / от лица́ Твоего́, Све́те
незаходи́мый, / и покры́ла мя есть чужда́я тьма,
окая́ннаго? / Но обрати́ мя и к све́ту за́поведей
Твои́х / пути́ моя́ напра́ви, молю́ся.</p>

<p class="MsoNormal" id="n17450"><span style="color:red" id="n17451">Я́</span>ко хода́тай
ве́тхаго и но́ваго быв свяще́ннейший, / хода́тайствы
Боже́ственными на́ше обветша́ние обнови́, /
обновле́ние соверша́ющих но́вым явле́нием главы́
твоея́, блаже́нне Предте́че.</p>

<p class="MsoNormal" id="n17452"><span style="color:red" id="n17453">О</span>т Кома́н
прине́сшую благода́ть исцеле́ний главу́ твою́ к
Ца́рскому гра́ду, Предте́че, / созыва́еши гра́ды днесь
к тоя́ прише́ствию: / собира́ются ве́рных мно́жества,
просвеще́ния нетле́ннаго исполня́ема.</p>

<p class="MsoNormal" id="n17454"><span style="color:red" id="n17455">Ц</span>арь вхо́ду главы́
твоея́ мно́жае, не́же багряни́це, ра́дуется, /
свяще́нник же, Боже́ственный Богоно́сца тезоимени́тый,
Предте́че, / дла́ньми сию́ обдержа́, соблагословля́ет,
благословя́ ве́рных соверше́нства.</p>

<p class="MsoNormal" id="n17456"><span style="color:red" id="n17457">Богородичен:</span> Влады́ку
ро́ждши, яви́лася еси́ превы́шшая Го́рних сил / и
земны́х естество́ богосоде́лала еси́, Отрокови́це
Всенепоро́чная. / Те́мже Богоро́дицу всеи́стинную
душе́ю и язы́ком, ве́рнии, Тя, Де́во, сла́вим.</p>

<h3 id="n17458">Песнь 6</h3>

<p class="MsoNormal" id="n17459"><span style="color:red" id="n17460">Ирмос:</span> Очи́сти мя,
Спа́се, / мно́га бо беззако́ния моя́, / и из глубины́
зол возведи́, молю́ся, / к Тебе́ бо возопи́х, и
услы́ши мя, / Бо́же спасе́ния моего́.</p>

<p class="MsoNormal" id="n17461"><span style="color:red" id="n17462">И́</span>стина от земли́,
/ глава́ возсия́вшая Крести́теля Твоего́, Христе́, лжу
отгна́, / ересе́й разори́ го́рькую зи́му и мир
просвети́ла есть.</p>

<p class="MsoNormal" id="n17463"><span style="color:red" id="n17464">П</span>очерпи́те
просвеще́ние, и благода́ть Бо́жию, и ми́лость / и
главы́, и ду́ши освяти́те, главе́ прикосну́вшеся
Предте́чи благода́ти, / Боже́ственному верху́
прикосну́вшагося в вода́х.</p>

<p class="MsoNormal" id="n17465"><span style="color:red" id="n17466">Г</span>лавы́ враго́в под
но́зе сокруши́ти во́инству на́шему, моли́ся,
Предте́че, / любо́вию честну́ю твою́ главу́
чту́щему, / И́рода обличи́вшую.</p>

<p class="MsoNormal" id="n17467"><span style="color:red" id="n17468">Богородичен:</span> Су́щим во
а́де Свет пропове́дал еси́, / приходя́щаго от крове́й
Деви́ческих, пло́тию обложе́на бы́вша Челове́ка, / на
благодея́ние челове́ков, блаже́нне Предте́че.</p>

<h3 id="n17469">Кондак, глас 6.<br id="n17470">
Подобен: Е́же о нас:</h3>

<p class="MsoNormal" id="n17471"><span style="color:red" id="n17472">С</span>ветоявле́нный и
Боже́ственный в ми́ре столп, / со́лнца свети́льник, /
Предте́ча, главу́ светоно́сную и Боже́ственную свою́
показа́вый в конце́х, / освяща́ет той ве́рно
покланя́ющихся и взыва́ющих: / Христо́в прему́дрый
Крести́телю, спаси́ всех нас.</p>

<p class="MsoNormal" id="n17473"><span style="color:red" id="n17474">Икос:</span> От земли́,
я́коже исто́чник ра́йский, / глава́ боголюби́вая
Предте́чева струи́ испуща́ет благода́ти / и чуде́с
то́ки подава́ет всем тре́бующим. / Присту́пим у́бо
вси, почерпе́м усе́рдно исцеле́ний Боже́ственныя сея́
пото́ки: / напоя́ет бо ду́ши дарова́нии
непреста́нными, и потопля́ет теле́сныя боле́зни, / и всяк
неду́г благовре́менне отъе́млет. / Сию́ у́бо
воспое́м любо́вию, и целу́ем ве́рою, че́стно
облобыза́юще, / и пе́сньми, я́ко венцы́, сию́,
ве́рнии, венча́ем. / Предочи́стим на́ша скве́рны
мы́сленный, / и Боже́ственными доброде́тельми украси́м
ду́ши и вопие́м тве́рдо: / Христо́в прему́дрый
Крести́телю, спаси́ всех нас.</p>

<h3 id="n17475">Песнь 7</h3>

<p class="MsoNormal" id="n17476"><span style="color:red" id="n17477">Ирмос:</span> От Иуде́и доше́дше,
о́троцы / в Вавило́не иногда́ / ве́рою Тро́ическою
пла́мень пе́щный попра́ша, пою́ще: / отце́в
Бо́же, благослове́н еси́.</p>

<p class="MsoNormal" id="n17478"><span style="color:red" id="n17479">С</span>о́лнца сла́вы
пресве́тлый све́щник был еси́, Предте́че, / тьму
отгоня́я ле́сти и просвеща́я ве́рою зову́щих: /
оте́ц на́ших Бо́же, благослове́н еси́.</p>

<p class="MsoNormal" id="n17480"><span style="color:red" id="n17481">П</span>ра́здник моле́бен
Честна́я Це́рковь сей, Предте́че, све́тло соверша́ет,
/ главу́ твою́ чту́щи и обы́чно зову́щи: / оте́ц
на́ших Бо́же, благослове́н еси́.</p>

<p class="MsoNormal" id="n17482"><span style="color:red" id="n17483">П</span>ровозвести́л еси́
Сло́ва стра́шное прише́ствие Боже́ственными игра́нии,
/ возвеща́еши твоея́ главы́ обре́тение, проро́че, /
нело́жными усты́ тя жела́ющему те́пле
священноде́йственному па́стырю.</p>

<p class="MsoNormal" id="n17484"><span style="color:red" id="n17485">Богородичен:</span> Де́вство и
рождество́ па́че естества́ и сло́ва в Тебе́
стече́ся, / Бо́га бо воплоще́нна родила́ еси́
несказа́нно, Богоро́дице, / Ему́же пое́м: оте́ц
на́ших Бо́же, благослове́н еси́.</p>

<h3 id="n17486">Песнь 8</h3>

<p class="MsoNormal" id="n17487"><span style="color:red" id="n17488">Ирмос:</span> Седмери́цею пещь
/ халде́йский мучи́тель / Богочести́вым неи́стовно
разжже́ / си́лою же лу́чшею спасе́ны, сия́
ви́дев, / Творцу́ и Изба́вителю вопия́ше: / о́троцы,
благослови́те, / свяще́нницы, воспо́йте, / лю́дие,
превозноси́те во вся ве́ки.</p>

<p class="MsoNormal" id="n17489"><span style="color:red" id="n17490">К</span>рести́тель и
Предте́ча, земны́й А́нгел, беззако́ния изве́стный
укори́зник, / Тро́ицы явле́ние пре́жде ви́дяй,
тре́тие явля́ет главу́ свою́ всем, любо́вию
пою́щим: / свяще́нницы, благослови́те, лю́дие,
превозноси́те Христа́ во ве́ки.</p>

<p class="MsoNormal" id="n17491"><span style="color:red" id="n17492">С</span>рета́ет усе́рдно
тебе́ царь кротча́йший вку́пе со христолюби́выми
людьми́, прехва́льне, / па́стырей же пе́рвейший
простира́ет ру́це к тебе́, / и, свои́ прилага́я
пе́рси, игра́ет с весе́лием, и вопие́т благода́рно: /
лю́дие, превозноси́те Христа́ во ве́ки.</p>

<p class="MsoNormal" id="n17493"><span style="color:red" id="n17494">П</span>а́че зла́та
глава́ твоя́ просия́вши, Предте́че, /
сокро́виществованна в сре́бренных сосу́дех, / я́ко
бога́тство многоце́нно, Ца́рскому гра́ду даде́ся. /
Тоя́ дарова́нии богате́я Боже́ственными, усе́рдно
пое́т: / свяще́нницы, благослови́те, лю́дие,
превозноси́те Христа́ во ве́ки.</p>

<p class="MsoNormal" id="n17495"><span style="color:red" id="n17496">Богородичен:</span> Во чре́ве
носи́мому, вся́ческая нося́щему, / блаже́нне Иоа́нне,
поклони́лся еси́, ра́дуяся, / во чре́ве кры́емъ
непло́днем, прехва́льне. / Его́же, ро́ждшася от
Святы́я Де́вы, А́гнца Бо́жия пропове́дая,
благоче́стно возопи́л еси́: / лю́дие, превозноси́те во
вся ве́ки.</p>

<h3 id="n17497">Песнь 9</h3>

<p class="MsoNormal" id="n17498"><span style="color:red" id="n17499">Ирмос:</span> Устраши́ся всяк
слух / неизрече́нна Бо́жия снизхожде́ния, / я́ко
Вы́шний во́лею сни́де да́же и до пло́ти, / от
Деви́ческаго чре́ва быв Челове́к. / Те́мже Пречи́стую
Богоро́дицу, ве́рнии, велича́ем.</p>

<p class="MsoNormal" id="n17500"><span style="color:red" id="n17501">Н</span>епло́дныя
преподо́бен плод, в рожде́нных жена́ми превы́шший, /
Царя́ Христа́ во́ин, вели́кий Предте́ча, /
пропове́давый А́гнца, ми́ра прегреше́ния взе́млющаго,
/ да восхва́лится свяще́нными пе́сньми.</p>

<p class="MsoNormal" id="n17502"><span style="color:red" id="n17503">Ч</span>а́шу испо́лнив
бога́тно, / созыва́еши с высо́ким пропове́данием
Це́рковь Христо́ву обре́тением главы́, Предте́че: /
прииди́те, насы́титеея пития́ кра́сных, и́хже
угото́вах, / и возвели́чите Су́щаго, челове́ком
подае́маго.</p>

<p class="MsoNormal" id="n17504"><span style="color:red" id="n17505">Ц</span>арь тя, А́нгеле
Бо́жий, ангелоимени́тый в свое́ ца́рство, ра́дуяся,
прие́млет, / сослужа́щаго с сим добре́йша
пастыренача́льника благоче́стно / и зва́нием, и благода́тию
украша́ема я́ве Богоно́снаго свяще́нника и Богому́дреннаго.</p>

<p class="MsoNormal" id="n17506"><span style="color:red" id="n17507">О</span>блиста́л еси́
Боже́ственное просвеще́ние главы́ твоея́ вхо́дом, сла́вне,
/ и уясни́л еси́ ве́рных сердца́, вопию́щих ти: /
Со́лнца незаходи́мый свети́льниче, всесвяты́й
Предте́че, / страсте́й мглы нас, и весь град, и лю́ди
изба́ви.</p>

<p class="MsoNormal" id="n17508"><span style="color:red" id="n17509">Богородичен:</span> Пощади́ мя,
Спа́се, рожде́йся и сохра́нь ро́ждшую Тя нетле́нну по
рождестве́, / егда́ ся́деши суди́ти дело́м мои́м,
беззако́ния пре́зри и грехи́ моя́, / я́ко
безгре́шен и ми́лостив Бог и Человеколю́бец.</p>

<h3 id="n17510">Светилен.<br id="n17511">
Подобен: Посети́л ны:</h3>

<p class="MsoNormal" id="n17512"><span style="color:red" id="n17513">Н</span>е терпя́ше на
мно́зе кры́ти земля́ главу́ твою́, я́коже глас
вопию́щаго; / ты обре́тение ея́ о́бразом не́коим
возвести́л еси́, Предте́че Иоа́нне, / во́ньже тя
почита́ем.</p>

<h4 id="n17514">Слава: Подобен: Со ученики́:</h4>

<p class="MsoNormal" id="n17515"><span style="color:red" id="n17516">В</span>о обре́тении,
Предте́че, честны́я твоея́ главы́ / царь
христолюби́вый мно́жае ра́довашеся, я́коже о свое́й
ца́рской порфи́ре. / Его́же возме́здия побе́дами
свы́ше укрепля́емь, и нас соблюди́, / покры́й твои́ми
моли́твами, Крести́телю прехва́льне Иоа́нне, / све́тло
пра́зднующих и любо́вию тя чту́щих.</p>

<h4 id="n17517">И ныне, праздника или Богородичен:</h4>

<p class="MsoNormal" id="n17518"><span style="color:red" id="n17519">Н</span>а Тя с Бо́гом
упова́ем, Пречи́стая, / из Тебе́ проше́дшему,
сраспина́емии Христу́, / Твои́ми к Нему́ мольба́ми
невре́дны до конца́ ны сохрани́.</p>

<h3 id="n17520">На хвалитех стихиры на 4, глас 5.<br id="n17521">
Подобен: Ра́дуйся:</h3>

<p class="MsoNormal" id="n17522"><span style="color:red" id="n17523">Р</span>а́дуйся,
свяще́нная главо́, и светоно́сная, / и А́нгелом
гове́йная, / я́же мече́м усе́чена дре́вле / и
о́стрыми обличе́ньми нечистоты́ студ посе́кшая, /
исто́чник чуде́с, ве́рныя напая́юща, / и я́же
Спа́сово спаси́тельное прише́ствие возвести́вшая, / и
наи́тие Ду́ха дре́вле уви́девшая, / к Сему́ все́льшаяся,
/ ве́тхой же и но́вой хода́тайствовавшая благода́ти: /
Христа́ умоли́, душа́м на́шим дарова́ти ве́лию
ми́лость.</p>

<p class="MsoNormal" id="n17524"><span style="color:red" id="n17525">В</span> сосу́де
скуде́льне / сокрове́нная иногда́ Предте́чева глава́
яви́ся, / от земны́х недр изда́вшаяся я́вственне / и
чуде́с струи́ источа́ющая: / и́бо в вода́х главу́
омы́ / превы́спренняя ны́не покрыва́ющего вода́ми / и
одождя́ющаго челове́ком Боже́ственное оставле́ние. /
Сию́ у́бо ублажи́м, вои́стинну пресла́вну, / и в
сея́ обре́тении ра́достно пра́зднуем, / Христа́
моля́ще дарова́ти душа́м на́шим ве́лию ми́лость.</p>

<p class="MsoNormal" id="n17526"><span style="color:red" id="n17527">Г</span>лава́, я́же
А́гнца Бо́жия воспропове́давшая, / пло́тию я́вльшагося,
/ и всем покая́ния спаси́тельныя пути́ / Боже́ственными
за́поведьми извести́вшая, / я́же пре́жде И́родово
законопреступле́ние обличи́вшая, / и сего́ ра́ди
отсе́чена от телесе́, / и на вре́мя подъе́мшая
сокрове́ние, / я́коже светоявле́нное нам возсия́
со́лнце, / пока́йтеся, – вопию́щая, – / и ко Христу́
ны́не приложи́теся во умиле́нии душе́внем, /
подаю́щему ми́рови ве́лию ми́лость.</p>

<p class="MsoNormal" id="n17528"><span style="color:red" id="n17529">Слава, глас 6:</span>
Всечестну́ю главу́ Крести́теля Твоего́, Го́споди, /
я́вльшуюся днесь от земли́, / со гла́сом хвале́ния
прие́мшии ве́рно, / в мольбу́, Человеколю́бче, /
гре́шнии раби́ Твои́, приводя́ще, мо́лимся, /
тоя́ ра́ди улучи́ти в День суда́ от Тебе́ /
очище́ние и ве́лию ми́лость.</p>

<p class="MsoNormal" id="n17530"><span style="color:red" id="n17531">И ныне, праздника или Богородичен:</span>
Арха́нгельское сло́во прия́ла еси́, / и херуви́мский
престо́л показа́лася еси́, / и на объя́тиях Твои́х
носи́ла еси́, Богоро́дице, / Наде́жду душ на́ших.</p>

<p class="MsoNormal" id="n17532"><span style="color:red" id="n17533">Славословие великое. По трисвятом
тропарь Предтечи. </span>Сла́ва, и ны́не,<span style="color:red" id="n17534">
праздника или Богородичен:</span> Е́же от ве́ка: <span style="color:red" id="n17535">Ектении. И отпуст.</span></p>

<h2 id="n17536"><a name="_НА_ЛИТУРГИИ_36" id="n17537"></a>НА ЛИТУРГИИ</h2>

<p class="MsoNormal" id="n17538"><span style="color:red" id="n17539">Блаженны, от канона Предтечи, песни
3-я на 4, и 6-я на 4.</span></p>

<h3 id="n17540">Тропарь Предтечи, глас 4:</h3>

<p class="MsoNormal" id="n17541"><span style="color:red" id="n17542">Я́</span>ко Боже́ственное
сокро́вище, сокрове́нное в земли́, / Христо́с откры́
главу́ твою́ нам, проро́че и Предте́че. / Вси у́бо,
соше́дшеся в сея́ обре́тение, / пе́сньми богоглаго́ливыми
Спа́са воспои́м, / спаса́юща нас от тле́ния моли́твами
твои́ми.</p>

<h4 id="n17543">Кондак Предтечи, глас 6.<br id="n17544">
Подобен: Е́же о нас:</h4>

<p class="MsoNormal" id="n17545"><span style="color:red" id="n17546">С</span>ветоявле́нный и
Боже́ственный в ми́ре столп, / со́лнца свети́льник, /
Предте́ча, главу́ светоно́сную и Боже́ственную свою́
показа́вый в конце́х, / освяща́ет той ве́рно
покланя́ющихся и взыва́ющих: / Христо́в прему́дрый
Крести́телю, спаси́ всех нас.</p>

<h3 id="n17547">Прокимен, глас 7:</h3>

<p class="MsoNormal" id="n17548"><span style="color:red" id="n17549">В</span>озвесели́тся
пра́ведник о Го́споде / и упова́ет на Него́. <span style="color:red" id="n17550">Стих:</span> Услы́ши, Бо́же, глас мой, внегда́
моли́ти ми ся к Тебе́.</p>

<h3 id="n17551">Послание к коринфяном второе,<br id="n17552">
зачало 176.</h3>

<p class="MsoNormal" id="n17553"><span style="color:red" id="n17554">Б</span>ра́тие, Бог реки́й
из тмы све́ту возсия́ти, и́же возсия́ в сердца́х на́ших,
к просвеще́нию ра́зума сла́вы Бо́жия о лице́ Иису́с
Христо́ве. И́мамы же сокро́вище сие́ в скуде́льных
сосу́дех, да премно́жество си́лы бу́дет Бо́жия, а не
от нас. Во всем скорбя́ще, но не стужа́юще си, не ча́еми, но не
отчаява́еми, гони́ми, но не оставля́еми, низлага́еми, но не
погиба́юще. Всегда́ ме́ртвость Го́спода Иису́са в те́ле
нося́ще, да и живо́т Иису́сов в те́ле на́шем яви́тся.
При́сно бо мы живи́и в смерть предае́мся Иису́са ра́ди,
да и живо́т Иису́сов яви́тся в ме́ртвенней пло́ти на́шей.
Те́мже смерть у́бо в нас де́йствует, а живо́т в вас. Иму́ще
же то́йже дух ве́ры, по пи́санному: ве́ровах, те́мже
возглаго́лах, и мы ве́руем, те́мже и глаго́лем, ве́дяще,
я́ко Воздви́гий Го́спода Иису́са, и нас со Иису́сом
воздви́гнет, и предпоста́вит с ва́ми. Вся бо вас ра́ди, да
благода́ть умно́жившаяся, мно́жайшими благодаре́нии избы́точествит
в сла́ву Бо́жию.</p>

<p class="MsoNormal" align="right" style="text-align:right" id="n17555"><span style="font-size:
8.0pt;color:red" id="n17556">2 Кор 4:6–15</span></p>

<h3 id="n17557">Аллилуия, глас 5.</h3>

<p class="MsoNormal" id="n17558"><span style="color:red" id="n17559">Стих:</span> Свет возсия́ пра́веднику,
и пра́вым се́рдцем весе́лие. <span style="color:red" id="n17560">Стих:</span>
И́стина от земли́ возсия́, и пра́вда с Небесе́ прини́че.</p>

<h3 id="n17561">Евангелие от Матфея, зачало 40.</h3>

<p class="MsoNormal" id="n17562"><span style="color:red" id="n17563">В</span>о вре́мя о́но, слы́шав
Иоа́нн во узи́лищи дела́ Христо́ва, посла́ два от
учени́к свои́х, рече́ Ему́: Ты ли еси́ Гряды́й,
или́ ино́го ча́ем? И отвеща́в Иису́с рече́ им: ше́дша
возвести́та Иоа́ннови, я́же слы́шита и ви́дита. Слепи́и
прозира́ют и хро́мии хо́дят, прокаже́ннии очища́ются и
глуси́и слы́шат, ме́ртвии востаю́т и ни́щии
благовеству́ют. И блаже́н есть, и́же а́ще не соблазни́тся
о Мне. Те́ма же исходя́щема, нача́т Иису́с наро́дом
глаго́лати о Иоа́нне: чесо́ изыдо́сте в пусты́ню ви́дети?
Трость ли ве́тром коле́блему? Но чесо́ изыдо́сте ви́дети?
Челове́ка ли в мя́кки ри́зы облече́нна? Се, и́же мя́ккая
нося́щии, в доме́х ца́рских суть. Но чесо́ изыдо́сте
ви́дети? Проро́ка ли? Ей, глаго́лю вам, и ли́шше проро́ка.
Сей бо есть, о не́мже есть пи́сано: се, Аз посыла́ю А́нгела
Моего́ пред лице́м Твои́м, и́же угото́вит путь Твой
пред Тобо́ю. Ами́нь глаго́лю вам, не воста́ в рожде́нных
жена́ми бо́лий Иоа́нна Крести́теля, мний же во Ца́рствии
Небе́снем бо́лий его́ есть. От дней же Иоа́нна Крести́теля
досе́ле Ца́рствие Небе́сное ну́дится, и ну́ждницы
восхища́ют е́. Вси бо проро́цы и зако́н до Иоа́нна
прореко́ша. И а́ще хо́щете прия́ти, той есть Илия́
хотя́й приити́. Име́яй у́ши слы́шати да слы́шит.</p>

<p class="MsoNormal" align="right" style="text-align:right" id="n17564"><span style="font-size:
8.0pt;color:red" id="n17565">Мф 11:2–15</span></p>

<h3 id="n17566">Причастен:</h3>

<p class="MsoNormal" id="n17567"><span style="color:red" id="n17568">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n17569">А</span>ллилу́иа, <span style="color:red" id="n17570">трижды.</span></p>

<p class="MsoNormal" id="n17571">&nbsp;</p>

<p class="MsoNormal" id="n17572">&nbsp;</p>

<p class="MsoNormal" id="n17573"><a href="#_ОГЛАВЛЕНИЕ" id="n17574"><span style="color:red" id="n17575">В оглавление.</span></a></p>

<p class="MsoNormal" id="n17576">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n17577"><br clear="all" style="page-break-before:always" id="n17578">
</span>

<div class="WordSection42" id="n17579">

<p class="MsoNormal" align="right" style="text-align:right" id="n17580"><span style="color:
red" id="n17581">Месяца июня в 24-й день<a name="_Ref143234116" id="n17582"></a></span></p>

<h1 id="n17583"><a name="_РОЖДЕСТВО_ЧЕСТНАГО_СЛАВНАГО" id="n17584"></a>РОЖДЕСТВО<br id="n17585">
ЧЕСТНАГО СЛАВНАГО ПРОРОКА,<br id="n17586">
ПРЕДТЕЧИ И КРЕСТИТЕЛЯ ИОАННА</h1>

<h2 id="n17587"><a name="_НА_МАЛЕЙ_ВЕЧЕРНИ_10" id="n17588"></a>НА МАЛЕЙ ВЕЧЕРНИ</h2>

<h3 id="n17589">На Го́споди, воззва́х: стихиры на 4, глас 4.<br id="n17590">
Подобен: Зва́нный свы́ше: </h3>

<p class="MsoNormal" id="n17591"><span style="color:red" id="n17592">И</span>з непло́дныя роди́лся
еси́ утро́бы, / разреши́вый непло́дие серде́ц на́ших
/ и благоча́дие в ве́ре же и и́стине, / душа́м непло́дным
сло́во да́руя, / сла́вный Предте́че прише́ствия Христо́ва.
/ Глас Сло́ва благознамени́тый, / покая́ния прознамена́тель
велегла́сный, / ве́тхаго же и но́ваго Боже́ственный хода́тай,
/ я́ве познава́емь, / его́же рождество́ любо́вию пра́зднуем,
веселя́щеся. <span style="color:red" id="n17593">(2)</span></p>

<p class="MsoNormal" id="n17594"><span style="color:red" id="n17595">У</span>пита́нный ны́не воздержа́ния
теле́ц / от непло́дныя роди́ся, / показу́я нам от Де́вы
Отрокови́цы А́гнца рожде́на / и ми́ра взе́млющаго согреше́ния.
/ Го́рлица пустынелю́бная я́ве возсия́, / Боже́ственную
ве́сну возвеща́ющая, / и́мже преста́ безбо́жия зима́
лю́тая / и Жениха́ друг и́скренний / све́тло прии́де Иоа́нн,
/ моля́ спасти́ся душа́м на́шим.</p>

<p class="MsoNormal" id="n17596"><span style="color:red" id="n17597">И́</span>же по Боже́ственному
ро́ждься обетова́нию, / егда́ пречу́дный и вели́кий Арха́нгел
/ в це́ркви роди́телю твоему́ моля́щуся / благовествова́
твое́ рожде́ние, / тогда́ не ве́рующу и прекосло́вящу свяще́ннику,
/ я́коже пи́шет, / безгла́сие Гаврии́л наведе́ и оглохнове́ние,
да́же до рождества́. / Ты же, Предте́че, от отца́ ро́ждься,
/ соу́з язы́ка свободи́л еси́, блаже́нне, / и мо́лишися
о всех нас.</p>

<p class="MsoNormal" id="n17598"><span style="color:red" id="n17599">Слава, глас 8. Самогласен:</span> Подоба́ет
Иоа́нну благово́ние, / подоба́ет Крести́телю пе́сней красота́,
/ сей бо пропове́да нача́ток на́шего спасе́ния, / взыгра́выйся
во чре́ве / и вопия́ в пусты́ни: пока́йтеся, / Царе́в во́ин,
Предте́ча благода́ти, / А́гнца провозвеща́я и Спа́са моля́
о душа́х на́ших.</p>

<p class="MsoNormal" id="n17600"><span style="color:red" id="n17601">И ныне, Богородичен, глас тойже:</span>
Влады́чице, приими́ моли́твы рабо́в твои́х, / и изба́ви
нас / от вся́кия ну́жды и печа́ли.</p>

<h3 id="n17602">На стиховне стихиры, глас 2.<br id="n17603">
Подобен: До́ме Евфра́фов:</h3>

<p class="MsoNormal" id="n17604"><span style="color:red" id="n17605">У</span>ясни́ твой язы́к /
све́тло, Заха́рие, / проро́к отроча́ Бо́жий бу́дет,
возопи́в, / и Сло́ва Боже́ственнаго / Предте́ча.</p>

<p class="MsoNormal" id="n17606"><span style="color:red" id="n17607">Стих:</span> <b id="n17608">Благослове́н Госпо́дь,
Бог Изра́илев, / я́ко посети́ и сотвори́ избавле́ние лю́дем
Свои́м.</b></p>

<p class="MsoNormal" id="n17609"><span style="color:red" id="n17610">Я</span>ви́лся еси́ / от ма́терних
ложе́сн, Иоа́нне, / Бо́гу освяще́н: / не воста́ бо бо́лий
в челове́цех, / никто́же па́че тебе́ нигде́же.</p>

<p class="MsoNormal" id="n17611"><span style="color:red" id="n17612">Стих:</span> <b id="n17613">И ты, отроча́,
/ проро́к Вы́шняго нарече́шися.</b></p>

<p class="MsoNormal" id="n17614"><span style="color:red" id="n17615">Р</span>азреши́л еси́ о́тчее,
/ преблаже́нне, безгла́сие: / я́коже безча́дства ключи́
/ разреши́л еси́ ро́ждшия, / роди́вся от Боже́ственныя
благода́ти.</p>

<p class="MsoNormal" id="n17616"><span style="color:red" id="n17617">Слава, и ныне, глас 8: </span>Виждь Елисаве́ть,
к Де́ве Мари́и глаго́лющу: / что пришла́ еси́ ко мне, Ма́ти
Го́спода моего́? / Ты Царя́ но́сиши, и аз во́ина. / Ты
Законода́вца, и аз законоположи́теля. / Ты Сло́ва, и аз глас, пропове́дающ
Ца́рство Небе́сное.</p>

<h3 id="n17618"><a name="_НА_ВЕЛИЦЕЙ_ВЕЧЕРНИ_22" id="n17619"></a>Тропарь, глас 4:</h3>

<p class="MsoNormal" id="n17620"><span style="color:red" id="n17621">П</span>роро́че и Предте́че
прише́ствия Христо́ва, / досто́йно восхвали́ти тя недоуме́ем
мы, любо́вию чту́щии тя: / непло́дство бо ро́ждшия и о́тчее
безгла́сие разреши́ся / сла́вным и честны́м твои́м рождество́м,
/ и воплоще́ние Сы́на Бо́жия ми́рови пропове́дуется.</p>

<p class="MsoNormal" id="n17622"><span style="color:red" id="n17623">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h2 id="n17624">НА ВЕЛИЦЕЙ ВЕЧЕРНИ</h2>

<p class="MsoNormal" id="n17625"><span style="color:red" id="n17626">По обычном псалме поем: </span>Блаже́н
муж:<span style="color:red" id="n17627"> 1-й антифон.</span></p>

<h3 id="n17628">На Го́споди, воззва́х: стихиры на 8. Глас 4.<br id="n17629">
Самогласны. Иоанна монаха:</h3>

<p class="MsoNormal" id="n17630"><span style="color:red" id="n17631">Р</span>азреша́ет Заха́риино
молча́ние рожде́йся Иоа́нн, / и́бо не подоба́ше отцу́
молча́ти, прише́дшу гла́су, / но, я́коже не ве́ровавшу
пе́рвее / язы́к связа́, / си́це я́вльшуся да́ти отцу́
свобожде́ние. / Ему́же и благовести́ся, / и роди́ся глас Сло́ва
/ и Све́та Предте́ча, моля́ о душа́х на́ших. <span style="color:red" id="n17632">(2)</span></p>

<p class="MsoNormal" id="n17633"><span style="color:red" id="n17634">Д</span>несь глас Сло́ва, / глас,
за неве́рие держи́мый, разреша́ет оте́ч / и Це́ркви явля́ет
благоча́дие, / соу́зы непло́дствия разреша́я ма́терни.
/ Свети́льник Све́та предгряде́т, / заря́ Со́лнца пра́вды
возвеща́ет прише́ствие / в созда́ние всех и спасе́ние душ на́ших.</p>

<p class="MsoNormal" id="n17635"><span style="color:red" id="n17636">Анатолия:</span> Бо́жию Сло́ву
хотя́щу от Де́вы роди́тися, / А́нгел от ста́рческих чресл
происхо́дит, / вели́кий в рожде́нных жена́ми / и проро́ков
превы́шший: / подоба́ше бо Боже́ственных веще́й пресла́вным
бы́ти нача́лом, / кроме́ во́зраста исча́дие / и без се́мене
зача́тие. / Творя́й чудеса́ во спасе́ние на́ше, / сла́ва
Тебе́.</p>

<p class="MsoNormal" id="n17637"><span style="color:red" id="n17638">Андрея Критскаго:</span> Яви́ся
днесь вели́кий Предте́ча, / от непло́дных ложе́сн Елисаве́ти
произше́д, / бо́лий всех проро́ков проро́к, / и ин несть, ниже́
воста́: / я́ко Предте́чи, свети́льнику, Свет после́дова
пресве́тлый, / и гла́су – Сло́во, / и невестово́дцу – Жени́х,
/ гото́вящему Го́сподеви лю́ди изря́дныя / и предочища́ющу
при Ду́се водо́ю, / Заха́риино прозябе́ние / и пусты́ни
до́брое воспита́ние, / покая́ния пропове́дник, / очище́ние
согреше́ний, / су́щим во а́де благовеству́яй из ме́ртвых
воста́ние / и моля́ о душа́х на́ших.</p>

<p class="MsoNormal" id="n17639"><span style="color:red" id="n17640">П</span>роро́к и Предте́ча
из утро́бы яви́лся еси́, / Христо́в Крести́телю Иоа́нне,
/ игра́я и ра́дуяся во чре́ве ма́терни, / зря Цари́цу,
прише́дшу к рабе́, / нося́щую Безле́тнаго, от Отца́ без
ма́тере, / к тебе́, от непло́дныя и ста́рца по обетова́нию
возсия́вшему. / Того́ моли́ поми́ловати ду́ши на́ша.</p>

<p class="MsoNormal" id="n17641"><span style="color:red" id="n17642">О</span>, пресла́внаго чудесе́!
/ И́же сло́ву А́нгела не ве́ровавый, глаго́лющу, / я́ко
зачне́т Елисаве́ть и роди́т сы́на, глаго́ля: / ка́ко
та́я роди́т, / зане́ аз заматере́х / и о́ныя удеса́
умертви́шася? / Осуди́выйся молча́ти за неве́рие / днесь зрит
ражда́емо обеща́нное / и, молча́ния разре́шься, / в весе́лие
вхо́дит, / благослове́н, – вопия́, – Госпо́дь, Бог Изра́илев,
/ я́ко посети́ и сотвори́ избавле́ние лю́дем Свои́м,
/ подая́й ми́рови ве́лию ми́лость.</p>

<p class="MsoNormal" id="n17643"><span style="color:red" id="n17644">И</span>оа́нне прехва́льне,
/ и вселе́нский апо́столе, / Гаврии́лово благовествова́ние,
/ и непло́дныя прозябе́ние, / и пусты́ни до́брое воспита́ние,
/ и и́скренний дру́же Жениха́ Христа́, / Того́ моли́
поми́ловатися душа́м на́шим.</p>

<p class="MsoNormal" id="n17645"><span style="color:red" id="n17646">Слава, глас 6. Византиево:</span> Днесь
Све́та свети́льник / предпу́тие твори́т прише́ствию Бо́жия
Сло́ва, / я́ко звезда́ све́тлая, / днесь Заха́риин язы́к
уясни́ся, / молча́ние держа́в, А́нгелу повеле́вшу, / подоба́ше
бо си́це отцу́ / глас немолча́нием храни́ти, произше́дш
из утро́бы непло́дныя / и всего́ ми́ра избавле́ние благовеству́ющ
/ со дерзнове́нием мно́гим.</p>

<p class="MsoNormal" id="n17647"><span style="color:red" id="n17648">И ныне, глас тойже: </span>Елисаве́ть
зача́т Предте́чу благода́ти, / Де́ва же Го́спода сла́вы,
/ целова́стеся о́бе ма́тери, / и младе́нец взыгра́ся,
/ внутрь бо раб хваля́ше Влады́ку. / Удиви́вшися же, ма́ти Предте́чева
нача́т вопи́ти: / отку́ду мне се, да Ма́ти Го́спода моего́
прии́де ко мне? / Да спасе́т лю́ди отча́янныя / Име́яй
ве́лию ми́лость.</p>

<p class="MsoNormal" id="n17649"><span style="color:red" id="n17650">Вход. Прокимен дне.</span></p>

<h3 id="n17651"><a name="закладка" id="n17652"></a>Бытия́ чте́ние.</h3>

<p class="MsoNormal" id="n17653"><span style="color:red" id="n17654">Р</span>ече́ Бог Авраа́му:
Са́ра, жена́ твоя́, не нарече́тся и́мя ей Са́ра, но
Са́рра бу́дет и́мя ей. Благословлю́ же ю, и дам тебе́ от
нея́ ча́до, и благословлю́ е, и бу́дет во язы́ки, и ца́рие
язы́к от него́ изы́дут. И паде́ Авраа́м на лице́ свое́м,
и рече́ в мы́сли свое́й: а́ще столе́тну роди́тся сын?
И Са́рра, де́вятьдесят лет су́щи, роди́т? Рече́ же Бог
Авраа́му: ей, се Са́рра, жена́ твоя́, роди́т тебе́
сы́на, и нарече́ши и́мя ему́ Исаа́к. И положу́ заве́т
Мой к нему́ в заве́т ве́чен. Авраа́м же и Са́рра престаре́вшася
во днех. Возсмея́ же ся Са́рра в себе́, глаго́лющи: не у ми
бысть да́же до ны́не, господи́н же мой стар. И рече́ Госпо́дь
Бог Авраа́му: что я́ко возсмея́ся Са́рра в себе́, глаго́лющи:
у́бо вои́стинну ли рожду́? Аз же состаре́хся. Еда́ не возмо́жет
от Бо́га всяк глаго́л? И Госпо́дь Бог посети́ Са́рру, я́коже
глаго́ла. И, заче́нши, роди́ Авраа́му сы́на в ста́рости,
я́коже глаго́ла ему́ Госпо́дь Бог. Обре́за же его́
в день осмы́й, я́коже запове́да ему́ Госпо́дь Бог. И Авраа́м
бя́ше лет ста, егда́ бысть ему́ Исаа́к, сын его́. Рече́
же Са́рра: смех ми сотвори́ Госпо́дь Бог. И́же бо а́ще
услы́шит, сра́дуется мне. И рече́: кто возвести́т Авраа́му,
я́ко сосца́ми пита́ет отроча́ Са́рра, я́ко роди́х
отроча́ в ста́рости мое́й? И возрасте́ отроча́, и преста́
сосца́ми пита́тися. И сотвори́ Авраа́м учрежде́ние ве́лие,
во́ньже день отдои́ся Исаа́к, сын его́.</p>

<p class="MsoNormal" align="right" style="text-align:right" id="n17655"><span style="font-size:
8.0pt;color:red" id="n17656">Быт 17:15–17,19; 18:11–14; 21:1–2, 4–8</span></p>

<h3 id="n17657">Суде́й чте́ние.</h3>

<p class="MsoNormal" id="n17658"><span style="color:red" id="n17659">В</span>о дни о́ны бысть муж от
коле́на Да́нова, и и́мя ему́ Мано́е, и жена́ его́
непло́ды, и не ражда́ше. И яви́ся А́нгел Госпо́день к жене́,
и рече́ к ней: се ты непло́ды, и во чре́ве прии́меши, и роди́ши
сы́на. И ны́не сохрани́ся, не пий вина́ и сике́ра и не
яждь вся́ко нечи́сто. Зане́ се ты во чре́ве прии́меши и
роди́ши сы́на, и желе́зо не взы́дет на главу́ его́,
я́ко освяще́нно Бо́гу бу́дет отроча́ из чре́ва. И
прии́де жена́, и рече́ му́жу своему́, глаго́лющи:
я́ко челове́к Бо́жий прии́де ко мне, и виде́ние его́,
я́ко виде́ние А́нгела Бо́жия све́тло зело́. И рече́:
се во чре́ве прии́меши и роди́ши сы́на; и ны́не не пий
вина́ и сике́ра и не яждь вся́ко нечи́сто, я́ко освяще́нно
Бо́гу бу́дет отроча́ из чре́ва да́же до дне сме́рти
его́. И помоли́ся Мано́е Бо́гу, и рече́: ко мне, Го́споди,
челове́к Бо́жий, его́же посла́л еси́ к нам, да прии́дет
у́бо и просвети́т нас, что сотвори́м отроча́ти ражда́ющемуся?
Прии́де же А́нгел к Мано́ю и рече́: от всех, и́хже реко́х
жене́ твое́й, да сохрани́тся, ели́ка исхо́дят от виногра́да,
да не яст и вина́ и сике́ра да не пие́т. И рече́ Мано́е
ко А́нгелу Госпо́дню: что и́мя твое́? Да егда́ прии́дет
глаго́л твой, просла́вим тя. И рече́ ему́ А́нгел Госпо́день:
вску́ю ты вопроша́еши и́мене моего́? И то есть чу́дно.
И не приложи́ ктому́ А́нгел Госпо́день яви́тися к Мано́ю
и жене́ его́.</p>

<p class="MsoNormal" align="right" style="text-align:right" id="n17660"><span style="font-size:
8.0pt;color:red" id="n17661">Суд 13:2–8, 13–14, 17–18, 21</span></p>

<h3 id="n17662">Проро́чества Иса́иина чте́ние.</h3>

<p class="MsoNormal" id="n17663"><span style="color:red" id="n17664">Т</span>а́ко глаго́лет Госпо́дь:
утеша́йте, утеша́йте лю́ди Моя́, глаго́лет Бог: свяще́нницы,
глаго́лите в се́рдцы Иерусали́му, умоли́те его́, я́ко
умно́жися смире́ние его́. Разреши́ся бо грех его́, я́ко
прия́т из руки́ Госпо́дни сугу́ба согреше́ния своя́.
Глас вопию́щаго в пусты́ни: угото́вайте путь Госпо́день, пра́вы
твори́те стези́ Бо́гу на́шему. На го́ру высо́ку взы́ди,
благовеству́й Сио́ну, возвыша́й кре́постию глас свой, благовеству́й
Иерусали́му: вознеси́те, не бо́йтеся, Аз Госпо́дь Бог, Аз услы́шу
убо́гих, Изра́илев, и не оста́влю тех. Но отве́рзу от гор ре́ки
и посреде́ по́ля исто́чники сотворю́, пусты́ню в луг и
жа́ждущую зе́млю во исто́чники водны́я. Да возвесели́тся
не́бо свы́ше, и о́блацы да кропя́т пра́вду, да возсия́ет
земля́, и да прозя́бнет ми́лость, и пра́вда да возсия́ет
вку́пе. Глас весе́лия возвести́те, и услы́шано да бу́дет,
возвести́те да́же до коне́ц земли́, глаго́лите, я́ко
изба́ви Госпо́дь раба́ Своего́ Иа́кова, и а́ще вжа́ждут
в пусты́ни, источи́т им во́ду из ка́мене. Возвесели́ся,
непло́ды неражда́ющая, расто́ргни и возопи́й, неболе́вшая,
я́ко мно́га ча́да пусты́я па́че, не́жели иму́щия
му́жа.</p>

<p class="MsoNormal" align="right" style="text-align:right" id="n17665"><span style="font-size:
8.0pt;color:red" id="n17666">Ис 40:1–3, 9; 41:17–18; 45:8; 48:20–21; 54:1</span></p>

<h3 id="n17667">На литии стихиры самогласны, глас 1:</h3>

<p class="MsoNormal" id="n17668"><span style="color:red" id="n17669">И</span>ска́пайте, го́ры, сла́дость,
/ и хо́лми, я́ко а́гнцы, взыгра́йте, / я́ко роди́ся
от Елисаве́ти / хотя́й с на́ми водвори́тися Госпо́день
Предте́ча, / разреши́вый в рождестве́ о́тчее безгла́сие.
/ Тем и мы вопие́м ему́: / Крести́телю Христо́в, моли́
спасти́ся душа́м на́шим.</p>

<p class="MsoNormal" id="n17670"><span style="color:red" id="n17671">Б</span>огознамени́тый глас, Све́та
свети́льник, / Госпо́день Предте́ча, / Христо́м свиде́тельствованный,
/ пе́рвый во проро́цех, о ми́ре моли́тву творя́й, / изря́дно
ста́до твое́ помина́й, спасти́ невреди́мо.</p>

<p class="MsoNormal" id="n17672"><span style="color:red" id="n17673">П</span>ропове́дник был еси́
А́гнца Бо́жия и Сло́ва, / Иоа́нне проро́че и Предте́че,
/ прорица́еши бу́дущая и предглаго́леши конце́м: / се А́гнец
Бо́жий, взе́мляй ми́ра грехи́ / и подая́й всем ве́лию
ми́лость.</p>

<p class="MsoNormal" id="n17674"><span style="color:red" id="n17675">Слава, глас 5. Андрея Критскаго:</span>
Проро́ков преде́л и нача́ло апо́столов, / земна́го А́нгела
и Небе́снаго челове́ка, / глас Сло́ва, во́ина и Предте́чу
Христо́ва, / от обеща́ния предвзыгра́вшася / и пропове́давша
пре́жде рождества́ Со́лнца пра́вды, / днесь Елисаве́ть
ражда́ет, и ра́дуется, / и чуди́тся Заха́рия в ста́рости,
/ молча́ние, а́ки у́зу обложе́нну, отложи́в, / и я́ко
роди́тель гла́са проро́чествует явле́ннейше: / ты бо, отроча́,
проро́к Вы́шняго нарече́шися / и предъи́деши пути́ гото́вити
Ему́. / Те́мже, А́нгеле, проро́че, апо́столе, / во́ине,
Предте́че, / Крести́телю, и пропове́дниче покая́ния, и наста́вниче,
/ я́ко глас све́та, Сло́ва, / непреста́нно моли́ся о нас,
/ ве́рою творя́щих твою́ па́мять.</p>

<p class="MsoNormal" id="n17676"><span style="color:red" id="n17677">И ныне, глас тойже:</span> Храм и
дверь еси́, / пала́та и престо́л Царе́в, / Де́во
Всечестна́я, / Е́юже Изба́витель мой Христо́с
Госпо́дь, / во тьме спя́щим яви́ся, / со́лнце сый
пра́вды, / просвети́ти хотя́, я́же созда́ по
о́бразу Своему́ руко́ю Свое́ю: / те́мже,
Всепе́тая, / я́ко ма́терне дерзнове́ние к Нему́
стяжа́вши, / непреста́нно моли́ / спасти́ся душа́м
на́шим.</p>

<h3 id="n17678">На стиховне стихиры самогласны, глас 2:</h3>

<p class="MsoNormal" id="n17679"><span style="color:red" id="n17680">И́</span>же от проро́ка проро́ка
/ и непло́дныя прозябе́ние, / в рожде́нных жена́ми превы́шша
всех, / пусты́ннаго граждани́на, Иоа́нна сла́внаго / псалмы́
и пе́ньми и пе́сньми духо́вными восхва́лим, / вопию́ще
к нему́: / Крести́телю Спа́сов и Предте́че, / я́ко име́я
дерзнове́ние, / в честне́м твое́м рождестве́ / умоли́ Христа́
дарова́ти мир ми́ру / и душа́м на́шим ве́лию ми́лость.</p>

<p class="MsoNormal" id="n17681"><span style="color:red" id="n17682">Стих:</span> <b id="n17683">Благослове́н Госпо́дь,
Бог Изра́илев, / я́ко посети́ и сотвори́ избавле́ние лю́дем
Свои́м.</b></p>

<p class="MsoNormal" id="n17684"><span style="color:red" id="n17685">П</span>рии́де глас благода́ти
Сло́ва, / Со́лнца пропове́дник, / роди́выйся днесь от непло́дове
безча́дныя, / от обетова́ния Иоа́нн Предте́ча. / Лю́дие,
ра́дуйтеся: / прии́де угото́вати путь нам спасе́ния, / Ему́же
и, взыгра́в, поклони́ся, / во чре́ве су́щу Ма́терни, /
А́гнцу, взе́млющему грехи́ ми́ра / и подаю́щему нам ве́лию
ми́лость.</p>

<p class="MsoNormal" id="n17686"><span style="color:red" id="n17687">Стих:</span> <b id="n17688">И ты, отроча́,
/ проро́к Вы́шняго нарече́шися.</b></p>

<p class="MsoNormal" id="n17689"><span style="color:red" id="n17690">И́</span>же из чре́ва ма́терня
освя́щся / и проро́чества прие́м исполне́ние, / днесь от непло́дныя
ражда́ется, / Госпо́дне прише́ствие пропове́дая я́сно:
/ пока́йтеся, прибли́жися бо Ца́рство Небе́сное.</p>

<h4 id="n17691">Слава, глас 8. Кассии монахини:</h4>

<p class="MsoNormal" id="n17692"><span style="color:red" id="n17693">И</span>са́ии ны́не проро́ка
глас / днесь в бо́льшаго от проро́к рожде́нии Иоа́нна испо́лнися:
/ се бо, – рече́, – послю́ А́нгела Моего́ пред лице́м Твои́м,
/ и́же угото́вит путь Твой пред Тобо́ю. / Сей у́бо, Небе́снаго
Царя́ во́ин, предте́к, / я́ко вои́стинну пра́вы творя́ше
стези́ Бо́гу на́шему, / челове́к у́бо естество́м,
А́нгел же житие́м сый, / чистоту́ бо коне́чно и целому́дрие
целова́в, / имя́ше у́бо по естеству́, / бежа́ же я́же
чрез естество́, / па́че естества́ подвиза́вся. / Тому́,
вси ве́рнии, доброде́тельми подо́бящеся, / моли́ти о нас мо́лимся,
/ во е́же спасти́ ду́ши на́ша.</p>

<p class="MsoNormal" id="n17694"><span style="color:red" id="n17695">И ныне, глас тойже: </span>Виждь Елисаве́ть
к Де́ве Мари́и глаго́лющу: / что пришла́ еси́ ко мне, Ма́ти
Го́спода моего́? / Ты Царя́ но́сиши, и аз во́ина. / Ты
Законода́вца, и аз законоположи́теля. / Ты Сло́ва, и аз глас, / пропове́дающ
Ца́рство Небе́сное.</p>

<h3 id="n17696">На благословении хлебов<br id="n17697">
тропарь, глас 4, дважды:</h3>

<p class="MsoNormal" id="n17698"><span style="color:red" id="n17699">П</span>роро́че и Предте́че
прише́ствия Христо́ва, / досто́йно восхвали́ти тя недоуме́ем
мы, любо́вию чту́щии тя: / непло́дство бо ро́ждшия и о́тчее
безгла́сие разреши́ся / сла́вным и честны́м твои́м рождество́м,
/ и воплоще́ние Сы́на Бо́жия ми́рови пропове́дуется.</p>

<p class="MsoNormal" id="n17700"><span style="color:red" id="n17701">И </span>Богоро́дице Де́во:<span style="color:red" id="n17702"> единожды.</span></p>

<p class="MsoNormal" id="n17703">&nbsp;</p>

<h2 id="n17704"><a name="_НА_УТРЕНИ_28" id="n17705"></a>НА УТРЕНИ</h2>

<h3 id="n17706">На Бог Господь:<br id="n17707">
тропарь Предтечи, дважды, глас 4:</h3>

<p class="MsoNormal" id="n17708"><span style="color:red" id="n17709">П</span>роро́че и Предте́че
прише́ствия Христо́ва, / досто́йно восхвали́ти тя недоуме́ем
мы, любо́вию чту́щии тя: / непло́дство бо ро́ждшия и о́тчее
безгла́сие разреши́ся / сла́вным и честны́м твои́м рождество́м,
/ и воплоще́ние Сы́на Бо́жия ми́рови пропове́дуется. <span style="color:red" id="n17710">(2)</span></p>

<p class="MsoNormal" id="n17711"><span style="color:red" id="n17712">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n17713">По 1-й кафизме седален, глас 4.<br id="n17714">
Подобен: Удиви́ся Ио́сиф:</h3>

<p class="MsoNormal" id="n17715"><span style="color:red" id="n17716">Н</span>ы́не прозябе́ нам Заха́риин
плод и весели́т разу́мно мы́сли ве́рных, / пусты́нное украше́ние
и проро́ков степе́нь, / те́мже Христо́в яви́ся Предте́ча
и свиде́тель нело́жен прише́ствия Его́. / Духо́вными у́бо
пе́сньми согла́сно Крести́телю возопие́м: / проро́че и
пропове́дниче и́стины, моли́ спасти́ся нам. <span style="color:red" id="n17717">(2)</span></p>

<p class="MsoNormal" id="n17718"><span style="color:red" id="n17719">Слава, и ныне, Богородичен: </span>Удиви́ся
Ио́сиф, е́же па́че естества́ зря и внима́ше мы́слию,
/ и́же на руно́ дождь, в безсе́менном зача́тии Твое́м,
Богоро́дице, / купину́, огне́м неопали́мую, жезл Ааро́нов
прозя́бший, / и, свиде́тельствуя, обру́чник Твой и храни́тель
свяще́нником взыва́ше: / Де́ва ражда́ет и по Рождестве́
па́ки Де́вою пребыва́ет.</p>

<h3 id="n17720">По 2-й кафизме, седален, глас 8.<br id="n17721">
Подобен: Прему́дрости:</h3>

<p class="MsoNormal" id="n17722"><span style="color:red" id="n17723">Х</span>ристо́ва прише́ствия
нача́ток, пресла́вно роди́лся еси́, / я́ко вои́стинну,
Иоа́нне всехва́льне, проро́ков глави́зна, / и, я́ко глас
Сло́ва сый, взыва́л еси́: / пока́йтеся, прибли́жися Ца́рство
Небе́сное. / Те́мже, угото́вавый путь Госпо́день, благода́ти
Предте́ча яви́лся еси́ конце́м. / Крести́телю и апо́столе,
моли́ Христа́ Бо́га прегреше́ний оставле́ние дарова́ти
/ пра́зднующим любо́вию святу́ю па́мять твою́. <span style="color:red" id="n17724">(2)</span></p>

<p class="MsoNormal" id="n17725"><span style="color:red" id="n17726">Слава, и ныне, Богородичен: </span>Пресвята́я
Де́во, Ма́ти Христо́ва, души́ моея́ стра́сти лю́тыя
исцели́, молю́ся, / и проще́ние да́руй мои́м прегреше́ниям,
и́хже безу́мне соде́ях, / ду́шу и те́ло оскверни́в,
окая́нный. / Увы́ мне, что сотворю́ в час он, / внегда́ А́нгели
ду́шу мою́ разлуча́т от стра́стнаго моего́ телесе́?
/ Тогда́ Помо́щница ми бу́ди и Предста́тельница тепле́йшая,
Тя бо и́мам наде́жду, раб Твой.</p>

<h3 id="n17727">Величание:</h3>

<p class="MsoNormal" id="n17728"><span style="color:red" id="n17729">В</span>елича́ем тя, / Предте́че
Спа́сов Иоа́нне, / и чтим е́же от непло́дове / пресла́вное
рождество́ твое́.</p>

<h3 id="n17730">Псалом избранный.</h3>

<p class="MsoNormal" id="n17731"><span style="font-size:8.0pt;color:red" id="n17732">Лик 1:</span> Благослове́н
Госпо́дь, Бог Изра́илев, я́ко посети́ и сотвори́ избавле́ние
лю́дем Свои́м. <span style="font-size:8.0pt;color:red" id="n17733">2:</span> И воздви́же
рог спасе́ния нам в дому́ Дави́дове, о́трока Своего́. <span style="font-size:8.0pt;color:red" id="n17734">1:</span> Кля́тся Госпо́дь Дави́ду
и́стиною и не отве́ржется ея́. <span style="font-size:8.0pt;
color:red" id="n17735">2:</span> Та́мо возращу́ рог Дави́ду, угото́вах свети́льник
пома́занному Моему́. <span style="font-size:8.0pt;color:red" id="n17736">1:</span>
Си́льно на земли́ бу́дет се́мя Его́. <span style="font-size:8.0pt;color:red" id="n17737">2:</span> Род пра́вых благослови́тся.
<span style="font-size:8.0pt;color:red" id="n17738">1:</span> Служи́ти Ему́ в преподо́бии
и пра́вде пред Ним вся дни живота́ на́шего. <span style="font-size:8.0pt;color:red" id="n17739">2:</span> И ты, отроча́, проро́к Вы́шняго
нарече́шися. <span style="font-size:8.0pt;color:red" id="n17740">1:</span> Преды́деши
бо пред лице́м Госпо́дним угото́вати пути́ Его́, <span style="font-size:8.0pt;color:red" id="n17741">2:</span> да́ти ра́зум спасе́ния
лю́дем Его́ <span style="font-size:8.0pt;color:red" id="n17742">1:</span> во оставле́ние
грехо́в их милосе́рдия ра́ди ми́лости Бо́га на́шего,
<span style="font-size:8.0pt;color:red" id="n17743">2:</span> напра́вити но́ги на́ша
на путь ми́ра.</p>

<p class="MsoNormal" id="n17744"><span style="color:red" id="n17745">Сла́ва, и ны́не:</span> Аллилу́иа,<span style="color:red" id="n17746"> трижды.</span></p>

<h3 id="n17747">По полиелеи седален, глас 8.<br id="n17748">
Подобен: Повеле́нное:</h3>

<p class="MsoNormal" id="n17749"><span style="color:red" id="n17750">Д</span>а ра́дуется оте́ц,
ма́ти, возвесели́ся, / я́ко проро́ка на земли́ родила́
еси́ днесь, Богозва́ннаго Предте́чу от обеща́ния. / Непло́ды
младе́нца пита́ет Крести́теля, и ра́дуется Заха́рия, рожде́нному
глаго́ля: / разреши́ся язы́к мой твои́м прише́ствием на
зе́млю, свети́льниче вели́каго Све́та. / Вои́стинну чу́до
пресла́вно! <span style="color:red" id="n17751">(2)</span></p>

<p class="MsoNormal" id="n17752"><span style="color:red" id="n17753">Слава, и ныне, Богородичен: </span>Благодари́м
Тя при́сно, Богоро́дице, и велича́ем, Чи́стая, и покланя́емся,
/ воспева́юще Рождество́ Твое́, Благода́тная, вопию́ще
непреста́нно: / спаси́ нас, Де́во Всеми́лостивая, я́ко
Блага́я, / и де́монов исхити́ словоположе́ния стра́шнаго
в час испыта́ния, / да не посрами́мся, раби́ Твои́.</p>

<h3 id="n17754">Степенна, 1-й антифон 4-го гласа:</h3>

<p class="MsoNormal" id="n17755"><span style="color:red" id="n17756">О</span>т ю́ности моея́ /
мно́зи бо́рют мя стра́сти, / но Сам мя заступи́, / и спаси́,
Спа́се мой.</p>

<p class="MsoNormal" id="n17757"><span style="color:red" id="n17758">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n17759"><span style="color:red" id="n17760">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n17761">Прокимен, глас 4:</h3>

<p class="MsoNormal" id="n17762"><span style="color:red" id="n17763">И</span> ты, отроча́, / проро́к
Вы́шняго нарече́шися.<span style="color:red" id="n17764"> Стих: </span>Благослове́н
Госпо́дь Бог Изра́илев, я́ко посети́ и сотвори́ избавле́ние
лю́дем Свои́м.</p>

<p class="MsoNormal" id="n17765"><span style="color:red" id="n17766">Другий прокимен:</span> Вся́кое
дыха́ние / да хва́лит Го́спода. <span style="color:red" id="n17767">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n17768">Евангелие от Луки, зачало 3.</h3>

<p class="MsoNormal" id="n17769"><span style="color:red" id="n17770">В</span>о дне́х о́нех зача́т
Eлисаве́т, жена́ Заха́риина, и тая́шеся ме́сяц пять, глаго́лющи:
я́ко та́ко мне сотвори́ Госпо́дь во дни, в ня́же призре́
отъя́ти поноше́ние мое́ в челове́цех. Елисаве́ти же испо́лнися
вре́мя роди́ти ей, и роди́ сы́на. И слы́шаша о́крест
живу́щии и у́жики ея́, я́ко возвели́чил есть Госпо́дь
ми́лость свою́ с не́ю: и ра́довахуся с не́ю. И бысть во
осмы́й день, приидо́ша обре́зати отроча́, и нарица́ху е
и́менем отца́ его́, Заха́рию. И отвеща́вши ма́ти его́,
рече́: ни, но да нарече́тся Иоа́нн. И ре́ша к ней: я́ко
никто́же есть в родстве́ твое́м, и́же нарица́ется и́менем
тем. И помава́ху отцу́ его́, е́же ка́ко бы хоте́л
нарещи́ е. И испро́шь дщи́цу, написа́, глаго́ля: Иоа́нн
бу́дет и́мя ему́. И чудя́хуся вси. Отверзо́шася же уста́
его́ а́бие и язы́к его́, и глаго́лаше благословя́
Бо́га. И бысть на всех страх живу́щих о́крест их, и во всей стране́
иуде́йстей пове́даеми бя́ху вси глаго́ли си́и. И положи́ша
вси слы́шавшии в се́рдце свое́м, глаго́люще: что у́бо отроча́
сие́ бу́дет? И рука́ Госпо́дня бе с ни́м. И Заха́рия
оте́ц его́ испо́лнися Ду́ха Свя́та, и проро́чествова,
глаго́ля: благослове́н Госпо́дь Бог Изра́илев, я́ко посети́
и сотвори́ избавле́ние лю́дем свои́м. И ты, отроча́, проро́к
Вы́шняго нарече́шися, преды́деши бо пред лице́м Госпо́дним,
угото́вати пути́ Его́. Отроча́ же растя́ше и крепля́шеся
ду́хом, и бе в пусты́нях до дне явле́ния своего́ ко Изра́илю.</p>

<p class="MsoNormal" align="right" style="text-align:right" id="n17771"><span style="font-size:
8.0pt;color:red" id="n17772">Лк 1:24–25, 57–68, 76, 80</span></p>

<h3 id="n17773">По 50-м псалме.</h3>

<p class="MsoNormal" id="n17774"><span style="color:red" id="n17775">Слава:</span> Моли́твами свята́го
сла́внаго Проро́ка, Предте́чи и Крести́теля Госпо́дня Иоа́нна,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n17776"><span style="color:red" id="n17777">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n17778"><span style="color:red" id="n17779">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n17780">И стихира, глас 2:</h3>

<p class="MsoNormal" id="n17781"><span style="color:red" id="n17782">И́</span>же из чре́ва ма́терня
освя́щся / и проро́чества прие́м исполне́ние, / днесь от непло́дныя
ражда́ется, / Госпо́дне прише́ствие пропове́дая я́сно:
/ пока́йтеся, прибли́жися бо Ца́рство Небе́сное.</p>

<h3 id="n17783">Канона первый, творение Иоанна монаха,<br id="n17784">
со ирмосом на 8, глас 4. Песнь 1.</h3>

<p class="MsoNormal" id="n17785"><span style="color:red" id="n17786">Ирмос:</span> Триста́ты кре́пкия,
/ Рожде́йся от Де́вы, / безстра́стия во глубине́ / души́
трича́стное потопи́, молю́ся, / да Тебе́, я́ко в тимпа́не,
/ во умерщвле́нии телесе́ / побе́дное воспою́ пе́ние.</p>

<p class="MsoNormal" id="n17787"><span style="color:red" id="n17788">Я́</span>ко у́тро благоле́пно,
Со́лнца предтеки́й, / непло́дныя прозябе́ние пропове́дает
я́ве Де́вы Рождество́, / всей ны́не вселе́нней сия́ет
конце́м просвеще́ние благоче́стия и благода́ти.</p>

<p class="MsoNormal" id="n17789"><span style="color:red" id="n17790">П</span>роро́к Вы́шняго и́стинно
нарече́шися, / предъи́деши бо пред лице́м Христа́, – вопие́т
тебе́, сы́ну, Иоа́нне прехва́льне, / Ду́хом Заха́рия
Пресвяты́м носи́м, – путь угото́вати Зижди́телю.</p>

<p class="MsoNormal" id="n17791"><span style="color:red" id="n17792">Г</span>лаго́лы Гаврии́ла Заха́рия
слы́шав, веща́ния Боже́ственнаго, яви́ся непокори́в, /
и молча́нием осужда́ется, реши́тся же внеза́пу от сего́:
/ глас бо роди́ся Сло́ва, Иоа́нн Предте́ча.</p>

<p class="MsoNormal" id="n17793"><span style="color:red" id="n17794">Богородичен:</span> Град Бо́жий,
Всецаря́ Богоприя́тное селе́ние, сокро́вище честно́е,
/ Богоро́дице Пренепоро́чная, сохрани́ достоя́ние Твое́,
/ при́сно восхваля́ющее Тя и чту́щее ве́рою Рождество́
Твое́.</p>

<h4 id="n17795">Другий канон, творение Андреево,<br id="n17796">
на 6, глас тойже. Песнь 1.</h4>

<p class="MsoNormal" id="n17797"><span style="color:red" id="n17798">Ирмос:</span> Наста́вльшему дре́вле
Изра́иля, / бежа́щаго от рабо́ты фарао́новы, / и в пусты́ни
пита́вшему, / пои́м Изба́вителю, Бо́гу на́шему, / я́ко
просла́вися.</p>

<p class="MsoNormal" id="n17799"><span style="color:red" id="n17800">М</span>олча́ние ста́рчо зако́ннаго
писа́ния о́браз но́сит та́ин. / И́бо, прише́дши благода́ти,
Моисе́й умолча́: / подоба́ше бо, прему́дрости сокро́вищу
я́вльшуся, всем молча́ти.</p>

<p class="MsoNormal" id="n17801"><span style="color:red" id="n17802">В</span> це́ркви кадя́щу свяще́ннику,
А́нгел предста́ свы́ше, вопия́: / стра́нна рождества́
благове́стие, приидо́х, тебе́ нося́, ста́рче: / прии́меши
бо от непло́дове рожде́ния плод, Крести́теля Христо́ва.</p>

<p class="MsoNormal" id="n17803"><span style="color:red" id="n17804">Ч</span>то удиви́лся еси́,
ста́рче? / Что, не ве́руя, стои́ши, глаго́лющему тебе́
сия́? / А́нгел бо есть веща́яй, а́ще и о́браз но́сит
челове́ч. / Бу́ди нем у́бо на вре́мя, да́же до рождества́
Сло́ва гла́са.</p>

<p class="MsoNormal" id="n17805"><span style="color:red" id="n17806">И́</span>же молча́ние Заха́риино,
молча́ния положи́в о́браз зако́ну напи́санному / и тем
показа́в ми покая́ния пропове́дника зову́ща, / гла́са вопию́щаго
подава́ет, непло́дствующей сы́на.</p>

<p class="MsoNormal" id="n17807"><span style="color:red" id="n17808">О</span>, пресла́вных веще́й
Христо́ва Предте́чи! / И́же, пре́жде пеле́н позна́в
плени́цы на́ша Разре́шшаго и наро́ды Освя́щша, / днесь,
от Елисаве́ти роди́вся, разреша́ет отцу́ глас.</p>

<p class="MsoNormal" id="n17809"><span style="color:red" id="n17810">Богородичен:</span> Тя, Бо́жие вмести́лище
и мы́сленную ле́ствицу, е́юже сни́де Бог / и, вообра́жся,
на́ше у́бо существо́ на Небеса́ возведе́, / вси я́ко
спасе́нию Хода́таицу восхваля́ем.</p>

<p class="MsoNormal" id="n17811"><span style="color:red" id="n17812">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n17813">Песнь 3.</h3>

<p class="MsoNormal" id="n17814"><span style="color:red" id="n17815">Ирмос:</span> Не му́дростию, и си́лою,
и бога́тством хва́лимся, / но Тобо́ю, О́тчею Ипоста́сною
Му́дростию, Христе́: / несть бо свят, па́че Тебе́, Человеколю́бче.</p>

<p class="MsoNormal" id="n17816"><span style="color:red" id="n17817">В</span>лады́чне у́бо от Де́вы
соверша́ется рожде́ние, / но раба́ любе́зна от ста́рицы
и непло́дныя ма́тере: / в ле́поту предти́чет у́бо чу́до
чудеси́.</p>

<p class="MsoNormal" id="n17818"><span style="color:red" id="n17819">С</span>та́рица и непло́ды
Де́ву Ма́терь лобза́ет, позна́вши нело́жно Сея́ Рождество́,
/ я́ко разреши́ся соу́з непло́дства Боже́ственным хоте́нием.</p>

<p class="MsoNormal" id="n17820"><span style="color:red" id="n17821">Богородичен:</span> Неискусобра́чно
Бо́га воплоще́нна ро́ждши, / страсте́й прило́ги обурева́емаго
мя утверди́: / несть бо, Пречи́стая, ра́зве Тебе́ помо́щницы.</p>

<p class="MsoNormal" id="n17822">&nbsp;</p>

<p class="MsoNormal" id="n17823"><span style="color:red" id="n17824">Ин. Ирмос:</span> Утвержда́яй гром
и созида́яй дух, / утверди́ мене́, Го́споди, / да Тя пою́
и́стинно / и творю́ во́лю Твою́, / я́ко несть свят, я́ко
Ты, Бо́же наш.</p>

<p class="MsoNormal" id="n17825"><span style="color:red" id="n17826">Е</span>лисаве́ть, пре́жде
непло́ды су́щи, Христе́, Це́рковь Твою́ прообража́ше,
я́же от язы́к, / и, ро́ждши пресла́вно, па́ки показу́ет
многоча́дну / непло́ды я́вльшуюся иногда́.</p>

<p class="MsoNormal" id="n17827"><span style="color:red" id="n17828">П</span>ути́ у́бо испра́вль
Госпо́дни, стезю́ проугото́вав, / покая́ния же плоды́ показа́л
еси́ челове́ком и жи́зненному научи́л еси́ пути́,
/ проро́че и пропове́дниче Христо́в.</p>

<p class="MsoNormal" id="n17829"><span style="color:red" id="n17830">Е</span>лисаве́ть, днесь игра́ющи,
но́сит тя, Предте́че, / на объя́тиях состаре́вшихся и вопие́т,
хва́лящися: / несть свят, я́коже Ты, Го́споди Бо́же наш.</p>

<p class="MsoNormal" id="n17831"><span style="color:red" id="n17832">Богородичен:</span> Пра́отцев разреши́ла
еси́ печа́ль, ра́дость нам ро́ждшая, Животода́вца и Изба́вителя,
/ Его́же, Пречи́стая Богоро́дице, приле́жно моли́ спасти́ся
ста́ду Твоему́.</p>

<p class="MsoNormal" id="n17833"><span style="color:red" id="n17834">Катавасия:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n17835">Седален, глас 8.<br id="n17836">
Подобен: Повеле́нное:</h3>

<p class="MsoNormal" id="n17837"><span style="color:red" id="n17838">З</span>аха́риин глас све́тло
разреши́ Словесе́ глас ро́ждься, Предте́ча, / и зако́на
непло́дие всем показа́, зовы́й: / пока́йтеся, су́щии на
земли́, се бо прии́де и яви́ся Иису́с, / вся хотя́ изба́вити
от пе́рвыя кля́твы, просвеща́я Креще́нием. / Вои́стинну
чу́до пресла́вно!</p>

<h4 id="n17839">Слава, глас 4. Подобен: Удиви́ся:</h4>

<p class="MsoNormal" id="n17840"><span style="color:red" id="n17841">Я́</span>коже со́лнце све́тло,
из чре́ва Елисаве́ти возсия́ нам Заха́риин сын, / и о́тчее
разреши́ безгла́сие, / и всем лю́дем в дерзнове́нии мно́зе,
испра́вите, – вопия́, – путь Госпо́день, / и́бо Той свободи́т
и спасе́т к Нему́ притека́ющия. / Его́же пропове́дал еси́,
Иоа́нне, моли́ спасти́ся душа́м на́шим.</p>

<p class="MsoNormal" id="n17842"><span style="color:red" id="n17843">И ныне, Богородичен: </span>Обнови́ла
еси́, Чи́стая, Боже́ственным Рождество́м Твои́м / истле́вшее
во страсте́х земноро́дных ме́ртвенное существо́ / и воздви́гла
еси́ вся от сме́рти к животу́ нетле́ния. / Те́мже Тя по
до́лгу блажи́м вси, Де́во Препросла́вленная, я́коже прорекла́
еси́.</p>

<h3 id="n17844">Песнь 4.</h3>

<p class="MsoNormal" id="n17845"><span style="color:red" id="n17846">Ирмос:</span> Седя́й в сла́ве
на Престо́ле Божества́ / во о́блаце ле́гце, / прии́де Иису́с
Пребоже́ственный / Нетле́нною Дла́нию и спасе́ зову́щия:
/ сла́ва, Христе́, си́ле Твое́й.</p>

<p class="MsoNormal" id="n17847"><span style="color:red" id="n17848">Т</span>а́ин неизрече́нных
предхо́дит та́инство / новосече́нием законоположе́ния есте́ственнаго,
/ боле́зни разреше́ние провозвеща́ющи, исправле́ние сея́,
Христе́, и обоже́ние.</p>

<p class="MsoNormal" id="n17849"><span style="color:red" id="n17850">И</span>са́ия от Отца́ Сы́ну
проро́чествова, воплоти́тися хотя́щему: / А́нгела земноро́дна
равноа́нгельна се Аз посыла́ю пред лице́м Твои́м, зову́ща:
/ сла́ва, Христе́, си́ле Твое́й.</p>

<p class="MsoNormal" id="n17851"><span style="color:red" id="n17852">С</span>лужи́ти, я́ко раб Влады́це,
роди́хся: / на се бо приидо́х, Сего́ возвести́ти прише́ствие,
/ я́ко да Де́вы Рождество́ предуве́рит, пресла́вно непло́дствующая
ста́рица прозя́бши.</p>

<p class="MsoNormal" id="n17853"><span style="color:red" id="n17854">Богородичен:</span> Свята́я Богоро́дица,
в Ню́же всели́тися благоизво́ли, / я́ко во благово́нен
дом, Сло́во О́тчее Пребоже́ственное, / не растле́ся утро́бою,
ни поболе́, / и́бо роди́ Емману́ила, Бо́га и Челове́ка.</p>

<p class="MsoNormal" id="n17855">&nbsp;</p>

<p class="MsoNormal" id="n17856"><span style="color:red" id="n17857">Ин. Ирмос:</span> Услы́шах сла́вное
смотре́ние Твое́, Христе́ Бо́же, / я́ко роди́лся еси́
от Де́вы, / да от ле́сти изба́виши зову́щия: / сла́ва си́ле
Твое́й, Го́споди.</p>

<p class="MsoNormal" id="n17858"><span style="color:red" id="n17859">П</span>окая́ние отве́рзеся
твои́м рождество́м, Предте́че и пропове́дниче. / Ты бо еди́н
пропове́дал еси́, взыва́я: / пока́йтеся, Ца́рство Небе́сное
прибли́жися.</p>

<p class="MsoNormal" id="n17860"><span style="color:red" id="n17861">Д</span>е́вство утвержда́ется
и целому́дрие торжеству́ет, / пусты́ня весели́тся и мир пра́зднует
рождество́м твои́м, Предте́че.</p>

<p class="MsoNormal" id="n17862"><span style="color:red" id="n17863">Е</span>лисаве́ть ра́дуется,
и Заха́рия веща́ет па́ки: / о́ба у́бо обновля́ются
по ста́рости Иоа́нновым а́бие гла́сом и просвеща́ются.</p>

<p class="MsoNormal" id="n17864"><span style="color:red" id="n17865">Богородичен:</span> Неопали́мую
купину́ Тя законополо́жник зря́ще дре́вле, / Дании́л же
го́ру святу́ю смотря́ше, еди́на Ма́ти Де́во, Влады́чице.</p>

<p class="MsoNormal" id="n17866"><span style="color:red" id="n17867">Катавасия:</span> Седя́й в сла́ве
на Престо́ле Божества́, / во о́блаце ле́гце, / прии́де
Иису́с Пребоже́ственный, / нетле́нною дла́нию, и спасе́
зову́щия: / сла́ва, Христе́, си́ле Твое́й.</p>

<h3 id="n17868">Песнь 5.</h3>

<p class="MsoNormal" id="n17869"><span style="color:red" id="n17870">Ирмос:</span> Ны́не воста́ну,
проро́чески рече́ Бог, / ны́не просла́влюся, ны́не вознесу́ся,
/ па́дшаго прие́м от Де́вы / и к све́ту у́мному вознося́й
Моего́ Божества́.</p>

<p class="MsoNormal" id="n17871"><span style="color:red" id="n17872">З</span>емля́ израсти́ всеи́стинна
пропове́дника, / гла́са, всем пропове́дающа язы́ком Ду́ха,
Де́вы Сы́на, / Пра́вду, с Небесе́ на нас прини́чущую ве́щию
теле́сною.</p>

<p class="MsoNormal" id="n17873"><span style="color:red" id="n17874">П</span>оложи́ Госпо́дь всеи́стинна
свети́льника тя Христо́ва, вся просвеща́ющаго, / еди́ны одева́юща
вражду́ющия Ему́, я́ко ри́зою, в студ, / нело́жно Бо́жия
Сло́ва Сы́на пропове́дающа.</p>

<p class="MsoNormal" id="n17875"><span style="color:red" id="n17876">В</span>есели́тся вся тварь твои́м
рождество́м, Боже́ственне: / ты бо зе́млен А́нгел, Предте́че,
и Небе́сный челове́к показа́лся еси́, / Небе́снаго Бо́га
провозвеща́я нам воплоще́нна.</p>

<p class="MsoNormal" id="n17877"><span style="color:red" id="n17878">Богородичен:</span> От Тебе́ ражда́ется
от Отца́ Сый, / с Тобо́ю при́сно, Сло́во присносу́щное
и неразде́льное, я́ко Сын Единоро́дный, / и напосле́док от Де́вы
То́йже от Свята́го воплоща́ется Ду́ха.</p>

<p class="MsoNormal" id="n17879">&nbsp;</p>

<p class="MsoNormal" id="n17880"><span style="color:red" id="n17881">Ин. Ирмос:</span> Возсия́й ми, Го́споди,
свет повеле́ний Твои́х, / я́ко к Тебе́ дух мой у́тренюет
и пое́т Тя: / Ты бо еси́ Бог наш, / и к Тебе́ прибега́ю, Царю́
ми́ра.</p>

<p class="MsoNormal" id="n17882"><span style="color:red" id="n17883">З</span>везду́ проугото́вал
еси́, Пра́вды Со́лнце, / Крести́теля Твоего́ Иоа́нна,
/ от обеща́ния рожде́ннаго днесь и ро́ждшаго разре́шша глас.</p>

<p class="MsoNormal" id="n17884"><span style="color:red" id="n17885">Н</span>е веща́й, не сопроти́в
глаго́ли, ста́рче освяще́ние, / Гаврии́л бо глаго́лет ти,
пе́рвый во Арха́нгелех, / Бо́жия та́инства и е́же к нам
Того́ сни́тие сказу́я.</p>

<p class="MsoNormal" id="n17886"><span style="color:red" id="n17887">С</span>та́рче, не неве́руй,
Бог бо обещава́ет, / я́ко в ста́рости роди́ши сы́на, его́же
о рождестве́ мно́зи возра́дуются, / той бо прии́дет си́лою
Илиино́ю.</p>

<p class="MsoNormal" id="n17888"><span style="color:red" id="n17889">П</span>роро́че, пропове́дниче,
Предте́че, е́же от непло́ды прозябе́ние, / возвести́телю
покая́ния, пусты́нное овча́, Све́та свети́льниче, / о всех
моли́, чту́щих тя ве́рно.</p>

<p class="MsoNormal" id="n17890"><span style="color:red" id="n17891">Богородичен:</span> Я́ко дверь непроходи́му,
и купину́ неопали́му, / и несеко́му го́ру, от нея́же ка́мень
усече́ся, / И́же из Тебе́ воплоща́емый, воспева́ем, Влады́чице,
Ма́ти всех Творца́.</p>

<p class="MsoNormal" id="n17892"><span style="color:red" id="n17893">Катавасия:</span> Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n17894">Песнь 6.</h3>

<p class="MsoNormal" id="n17895"><span style="color:red" id="n17896">Ирмос:</span> Приидо́х во глубины́
морски́я, / и потопи́ла мя есть бу́ря мно́гих грехо́в,
/ но, я́ко Бог, из глубины́ возведи́ живо́т мой, Многоми́лостиве.</p>

<p class="MsoNormal" id="n17897"><span style="color:red" id="n17898">Б</span>о́га Сло́ва позна́л
еси́, я́ко проро́к, в ма́терней утро́бе, / и, сея́
язы́ка употреби́в, богосло́виши в те́мне черто́зе, / обожа́емь
Све́том Непристу́пным.</p>

<p class="MsoNormal" id="n17899"><span style="color:red" id="n17900">Н</span>емо́лчно, я́ко глас
вопию́щаго, Изба́вителя ми́ра, Крести́телю, моля́ не преста́й
/ душе́вное разреши́ти непло́дие пою́щих твое́ рождество́.</p>

<p class="MsoNormal" id="n17901"><span style="color:red" id="n17902">Богородичен:</span> Непристу́пнаго
Божества́ селе́ние, Чи́стая, Твоя́ утро́ба яви́ся,
о Богоро́дице, / на ню́же без боя́зни Небе́снии чи́нове
взира́ти не мо́гут.</p>

<p class="MsoNormal" id="n17903">&nbsp;</p>

<p class="MsoNormal" id="n17904"><span style="color:red" id="n17905">Ин. Ирмос:</span> Бу́ря мя помышле́ний,
пости́гши, / во глубину́ низвлачи́т мя безме́рных грехо́в,
/ но Ты, Упра́вителю Благи́й, / предвари́в, упра́ви, / я́ко
проро́ка, и спаси́ мя.</p>

<p class="MsoNormal" id="n17906"><span style="color:red" id="n17907">Д</span>несь пусты́нный граждани́н
Иоа́нн ражда́ется, / покая́ния пропове́дник и благода́ти
свиде́тель и́стинен, / Предте́ча Сло́ва и Све́ту предсия́ющая
звезда́.</p>

<p class="MsoNormal" id="n17908"><span style="color:red" id="n17909">Д</span>несь секи́ра, искова́вшися,
посече́ние предлага́ет душа́м непло́дия, / и насажда́ет
плоды́ доброде́тельныя, / преды́дет тве́рдо в рождестве́
твое́м, Предте́че.</p>

<p class="MsoNormal" id="n17910"><span style="color:red" id="n17911">В</span>озра́довася Иорда́н
пресла́вно и игра́ет, науча́яся, / Иоа́нна слы́ша, от непло́дна
рожде́на чре́ва, / мо́ре же лику́ет водны́ми игра́нии.</p>

<p class="MsoNormal" id="n17912"><span style="color:red" id="n17913">С</span>вети́льник, Све́та
прише́ствие предте́к, / пропове́да А́гнца Бо́жия, Спа́са,
/ свет возсия́вшаго земли́, естества́ же всего́ духо́вне
преджре́на.</p>

<p class="MsoNormal" id="n17914"><span style="color:red" id="n17915">Богородичен:</span> Бе́здну ми́лости
ро́ждшая, / страсте́й мои́х бе́здну пучи́ною щедро́т
Твои́х потопи́вши, / ту́чу от души́ пода́ждь ми слез, Богороди́тельнице
Всенепоро́чная.</p>

<p class="MsoNormal" id="n17916"><span style="color:red" id="n17917">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n17918">Кондак, глас 3.<br id="n17919">
Подобен: Де́ва днесь:</h3>

<p class="MsoNormal" id="n17920"><span style="color:red" id="n17921">П</span>ре́жде непло́ды днесь
Христо́ва Предте́чу ражда́ет, / и той есть исполне́ние вся́каго
проро́чества: / Его́же бо проро́цы пропове́даша, / на Сего́
во Иорда́не ру́ку положи́в, / яви́ся Бо́жия Сло́ва
проро́к, пропове́дник, вку́пе и Предте́ча.</p>

<p class="MsoNormal" id="n17922"><span style="color:red" id="n17923">Икос: </span>Восхва́лим ны́не
Госпо́дня Предте́чу, / его́же свяще́ннику Елисаве́ть роди́
из ложе́сн непло́дных, но не без се́мене: / Христо́с бо еди́н
вмести́лище про́йде непроходи́мо без се́мене. / Иоа́нна
непло́ды роди́, без му́жа же сего́ не роди́, / Иису́са
же, осене́нием Отца́ и Ду́ха Бо́жия, Де́ва роди́ Чи́стая.
/ Но Безсе́менному яви́ся от непло́дныя проро́к и пропове́дник,
вку́пе и Предте́ча.</p>

<h3 id="n17924">Песнь 7.</h3>

<p class="MsoNormal" id="n17925"><span style="color:red" id="n17926">Ирмос:</span> Ю́ноши три в Вавило́не,
/ веле́ние мучи́телево на бу́йство прело́жше, / посреде́
пла́мене вопия́ху: / благослове́н еси́, Го́споди, / Бо́же
оте́ц на́ших.</p>

<p class="MsoNormal" id="n17927"><span style="color:red" id="n17928">Б</span>я́ше пе́рвее во мра́це
вся́ко земноро́дных естество́, о Предте́че, / но у́тро,
вопия́, яви́лся еси́: / благослове́н еси́, Го́споди,
Бо́же оте́ц на́ших.</p>

<p class="MsoNormal" id="n17929"><span style="color:red" id="n17930">Н</span>еду́говавшее исцели́
естество́ все, сла́вное от непло́дныя твое́ рождество́,
/ научи́вшее, Предте́че, пе́ти: / благослове́н еси́, Го́споди,
Бо́же оте́ц на́ших.</p>

<p class="MsoNormal" id="n17931"><span style="color:red" id="n17932">Р</span>оди́лся еси́, Предте́че,
от непло́дныя, / прии́де бо всеи́стинно, зако́ну непло́дствующу,
благода́ть, Христу́ пою́щи: / благослове́н еси́, Го́споди,
Бо́же оте́ц на́ших.</p>

<p class="MsoNormal" id="n17933"><span style="color:red" id="n17934">Богородичен:</span> Де́во Благослове́нная,
моли́ о нас, моля́щих Тя, / на Тя бо упова́ем вси и Тебе́ вопие́м:
/ Влады́чице, не пре́зри рабо́в Твои́х.</p>

<p class="MsoNormal" id="n17935">&nbsp;</p>

<p class="MsoNormal" id="n17936"><span style="color:red" id="n17937">Ин. Ирмос:</span> В пещи́ авраа́мстии
о́троцы перси́дстей, / любо́вию благоче́стия па́че, / не́жели
пла́менем, опаля́еми, взыва́ху: / благослове́н еси́ в хра́ме
сла́вы Твоея́, Го́споди.</p>

<p class="MsoNormal" id="n17938"><span style="color:red" id="n17939">З</span>аха́рия, умолча́в на
вре́мя, возвести́ молча́ние писа́нием / и, па́ки провеща́в,
рождество́м твои́м, Предте́че, / Ду́ха благода́ть возвеща́ет
пресла́вно.</p>

<p class="MsoNormal" id="n17940"><span style="color:red" id="n17941">Ц</span>е́ркви подо́бится непло́ды
безча́дная, Елисаве́ть всечестна́я, / я́же пе́рвее у́бо
су́щи тре́бами и сква́рами очерне́на, / ны́не же хва́лящися
и добро́тою и рожде́нием.</p>

<p class="MsoNormal" id="n17942"><span style="color:red" id="n17943">П</span>редте́чи рождество́м
остри́тся днесь секи́ра духо́вная, / е́юже вся посека́ются
страсте́й взыгра́ния, / та́йно же процвета́ют плоды́ покая́ния.</p>

<p class="MsoNormal" id="n17944"><span style="color:red" id="n17945">Я́</span>ко ве́тхаго и но́ваго
хода́тая тя, Предте́че, / и стези́ исправля́юща Христо́вы,
/ очища́ющаго согреше́ний гумно́ духо́вною лопа́тою, почита́ем,
Иоа́нне.</p>

<p class="MsoNormal" id="n17946"><span style="color:red" id="n17947">И́</span>же пред Со́лнцем те́кшаго,
Христо́м Бо́гом на́шим, Иоа́нна сла́внаго, / я́ко
звезду́, Предте́чу и покая́ния пропове́дника воспое́м вси,
от непло́дныя проше́дшаго.</p>

<p class="MsoNormal" id="n17948"><span style="color:red" id="n17949">Богородичен:</span> Во чре́во Твое́,
Де́во, безсе́менно все́льшася, / и ро́ждшася за неизрече́нное
и коне́чное смире́ние, и нас ради Обнища́вшаго / о всех моли́ти
не преста́й, Богоро́дице.</p>

<p class="MsoNormal" id="n17950"><span style="color:red" id="n17951">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n17952">Песнь 8.</h3>

<p class="MsoNormal" id="n17953"><span style="color:red" id="n17954">Ирмос:</span> Изба́вителю всех Всеси́льне,
/ посреде́ пла́мене благоче́ствовавшия, / снизше́д, ороси́л
еси́ / и научи́л еси́ пе́ти: / вся дела́, благослови́те,
по́йте Го́спода.</p>

<p class="MsoNormal" id="n17955"><span style="color:red" id="n17956">З</span>аконополо́жник раб бя́ше
Моисе́й, Иису́с же – Бог Заве́та Но́ваго, / ны́не же обои́х
Предте́ча пое́т, я́ко хода́тай: / вся дела́, благослови́те
Госпо́дня Го́спода.</p>

<p class="MsoNormal" id="n17957"><span style="color:red" id="n17958">О</span>т пу́ста чре́ва го́рлица
прии́де, я́ко богосажде́нная дубра́ва, / ны́не принесе́
Це́ркви Предте́чу Христо́ва и воспева́ет: / вся дела́,
благослови́те Госпо́дня Го́спода.</p>

<p class="MsoNormal" id="n17959"><span style="color:red" id="n17960">Б</span>огоно́снии лю́дие,
язы́к свят, го́рлице Христо́вей уподо́битеся / и медото́чно
воспо́йте, в целому́дрии живу́ще: / вся дела́, благослови́те
Госпо́дня Го́спода.</p>

<p class="MsoNormal" id="n17961"><span style="color:red" id="n17962">Троичен:</span> Тричи́сленным све́том
озаря́еми, Несозда́нное Еди́ное Божество́, / немо́лчными
усты́ правосла́вно вопию́ще, почти́м: / вся дела́, благослови́те
Госпо́дня Го́спода.</p>

<p class="MsoNormal" id="n17963">&nbsp;</p>

<p class="MsoNormal" id="n17964"><span style="color:red" id="n17965">Ин. Ирмос:</span> Вся́ческая, Влады́ко,
прему́дростию Твое́ю соста́вил еси́, / земли́ же па́ки
утверди́л еси́, я́коже ве́си, дно, / основа́нием водрузи́вый
на вода́х безме́рных. / Тем вси вопие́м, воспева́юще: / благослови́те,
дела́ Госпо́дня, непреста́нно Го́спода.</p>

<p class="MsoNormal" id="n17966"><span style="color:red" id="n17967">П</span>озна́л еси́, Предте́че,
Ему́же поклони́лся еси́ пре́жде рождества́ / и пре́жде
пеле́н твои́х, Христа́ Жизнода́вца, / и взыгра́ньми показа́л
еси́ Сего́, Го́спода Твоего́ наре́к, / взаи́м взем
ма́терний язы́к к пе́нию Христа́, Бо́га на́шего.</p>

<p class="MsoNormal" id="n17968"><span style="color:red" id="n17969">К</span>онцы́ днесь вселе́нстии
предпра́зднуют, / ра́дуются А́нгели и ду́си пра́ведных,
/ живу́щии веселя́тся, уме́ршии же па́ки, Иоа́нну ро́ждшуся,
/ прие́мше им про́поведь всех Спа́са Го́спода.</p>

<p class="MsoNormal" id="n17970"><span style="color:red" id="n17971">П</span>одо́бяся днесь Иоа́нну,
Иорда́н мо́крыми быстрина́ми игра́ше пресла́вно, / слы́ша
ражда́ема равноа́нгельнаго житие́м от ста́рицы непло́дны,
/ исправля́ющаго пути́ и стези́ Госпо́дни и мир крести́вшаго.</p>

<p class="MsoNormal" id="n17972"><span style="color:red" id="n17973">Н</span>ачерта́ днесь Заха́рия
на дсце / и́мя богонарече́нное проро́ка и Предте́чи, молча́
же воззва́: / Иоа́нн да нарече́тся рожде́йся мне на ста́рость.
/ Подо́бно есть от обеща́ния ро́ждшемуся стра́нное зва́ние.</p>

<p class="MsoNormal" id="n17974"><span style="color:red" id="n17975">Богородичен:</span> Кре́пко утеше́ние
и непосты́дну наде́жду, / сте́ну необори́му и Боже́ственно
предста́тельство лю́дие Твои́ и́мут Тя, / и́же Тя сла́вят,
Де́во, и, спаса́еми, зову́т приле́жно: / благослови́те,
вся дела́ Госпо́дня, непреста́нно Го́спода.</p>

<p class="MsoNormal" id="n17976"><span style="color:red" id="n17977">Катавасия:</span> О́троки благочести́выя
в пещи́ / Рождество́ Богоро́дично спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n17978">Песнь 9.</h3>

<p class="MsoNormal" id="n17979"><span style="color:red" id="n17980">Ирмос:</span> Сокрове́нное Бо́жие
неизрече́нное / в Тебе́ соверша́ется я́вственное та́инство,
/ Де́во Пречи́стая, / и́бо Бог из Тебе́ воплоти́ся за милосе́рдие.
/ Те́мже Тя я́ко Богоро́дицу велича́ем.</p>

<p class="MsoNormal" id="n17981"><span style="color:red" id="n17982">С</span>е глас Предте́чи непло́дным
и пусты́м предста́ сердца́м вопию́щ: / путь Христо́в ны́не
угото́вите, я́ко во сла́ве гряде́т, / Ему́же повину́ющеся,
велича́ем.</p>

<p class="MsoNormal" id="n17983"><span style="color:red" id="n17984">Я́</span>коже дре́вле Ду́хом
Пресвяты́м я́ве пропове́дал еси́ / Сы́на, Предте́че,
А́гнца Бо́жия, ми́ра взе́млющаго грехи́, / ста́ду
твоему́ согреше́ний разреше́ние испроси́.</p>

<p class="MsoNormal" id="n17985"><span style="color:red" id="n17986">Троичен:</span> Еди́ницу Тричи́сленную,
Тро́ицу Единосу́щную, / правосла́вно пою́ще, ве́рнии, просла́вим,
/ богоде́тельне нас озаря́ющую / и светлостьми́ незаходи́маго
све́та исполня́ющую ду́ши на́ша.</p>

<p class="MsoNormal" id="n17987"><span style="color:red" id="n17988">Богородичен:</span> Все́ми влады́чествующая
творе́нии, лю́дем Твои́м да́руй побе́ду одоле́ния,
/ непокори́ваго подложи́ под но́зе во́инству: / да Тя я́ко
Богоро́дицу велича́ем.</p>

<p class="MsoNormal" id="n17989">&nbsp;</p>

<p class="MsoNormal" id="n17990"><span style="color:red" id="n17991">Ин. Ирмос:</span> Я́ко сотвори́
Мне вели́чия Си́льный, / и свя́то И́мя Его́, / и ми́лость
Его́ / в род и род боя́щимся Его́.</p>

<p class="MsoNormal" id="n17992"><span style="color:red" id="n17993">В</span> тебе́ вели́кое се
и пресла́вное Бог сотвори́ зна́мение, свяще́нниче: / по ста́рости
бо сы́на и по умерщвле́нии удо́в ражда́еши Предте́чу.</p>

<p class="MsoNormal" id="n17994"><span style="color:red" id="n17995">Д</span>а слы́шат непло́ды
и да воспою́т Бо́га, / се бо Елисаве́ть вопие́т: / по ста́рости
сы́на и по умерщвле́нии удо́в ражда́ю Предте́чу.</p>

<p class="MsoNormal" id="n17996"><span style="color:red" id="n17997">В</span>есели́ся, Заха́рие,
и ра́дуйся ны́не о Бо́зе: / се бо Елисаве́ть сосцы́ пита́ет
по ста́рости сы́на / и по умерщвле́нии удо́в ражда́ет Предте́чу.</p>

<p class="MsoNormal" id="n17998"><span style="color:red" id="n17999">С</span>ла́ва Да́вшему непло́дней
по ста́рости плод, ста́рцу и проро́ку сы́на, / гото́вяща
Ему́ лю́ди соверше́нны, / Боже́ственнаго Предте́чу.</p>

<p class="MsoNormal" id="n18000"><span style="color:red" id="n18001">Богородичен:</span> В Тя всели́вся,
И́же в не́дрех сый Оте́ческих роди́ся без стра́сти и тли
/ и приведе́ нас за милосе́рдие Отцу́ и Боже́ственному Ду́ху.</p>

<p class="MsoNormal" id="n18002"><span style="color:red" id="n18003">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n18004">Светилен.<br id="n18005">
Подобен: Жены́, услы́шите:</h3>

<p class="MsoNormal" id="n18006"><span style="color:red" id="n18007">П</span>редте́чево днесь радостотво́рное
рожде́ние / се́тование реши́т о́тча безгла́сия и ро́ждшия
непло́дство, / возвеща́ет же настоя́щую ра́дость и весе́лие.
/ Те́мже и вся тварь све́тло то́е пра́зднует. <span style="color:red" id="n18008">(2)</span></p>

<p class="MsoNormal" id="n18009"><span style="color:red" id="n18010">Богородичен. Подобен:</span> Проро́цы
пропове́даша, апо́столи научи́ша / и му́ченицы богому́дренно
Твоего́ Сы́на, Богоро́дице, я́сно испове́даша, Бо́га
всех, Пречи́стая. / С ни́ми же Тя велича́ем, Тобо́ю изба́вльшеся
дре́вняго осужде́ния.</p>

<h3 id="n18011">На хвалитех стихиры на 4, глас 8.<br id="n18012">
Подобен: О, пресла́внаго чудесе́:</h3>

<p class="MsoNormal" id="n18013"><span style="color:red" id="n18014">О</span>, пресла́внаго чудесе́!
/ Из престаре́лыя ма́тере / Бо́жия Сло́ва провозве́стник,
/ Иоа́нн днесь произы́ти тщи́тся, / свя́занный язы́к ясне́йше
рождество́м глаго́лати явля́ет. / О, неизглаго́ланнаго Твоего́
смотре́ния, Влады́ко! / И́мже, Христе́, / спаси́ ду́ши
на́ша, / я́ко еди́н Милосе́рд.</p>

<p class="MsoNormal" id="n18015"><span style="color:red" id="n18016">О</span>, пресла́внаго чудесе́!
/ В рожде́нных жена́ми / проро́к же превы́шший / ма́терняго
непло́дства разреша́ет осужде́ние, / и́же ду́хом и си́лою
прише́д Илиино́ю / путь Госпо́день испра́вити. / О, неизглаго́ланнаго
Твоего́ благоутро́бия, Влады́ко! / И́мже, Христе́, спаси́
ду́ши на́ша, / я́ко еди́н Милосе́рд.</p>

<p class="MsoNormal" id="n18017"><span style="color:red" id="n18018">О</span>, пресла́внаго чудесе́!
/ Пропове́давый Христо́во к челове́ком истоща́ние / превы́ше
показу́ет всех Того́ гла́сом / и ро́ждшия разреша́ет непло́дие
/ си́лою Боже́ственною / и Заха́риин язы́к. / О, вели́ких
Твои́х чуде́с, Влады́ко! / И́миже, Христе́, / спаси́
чту́щия Твоего́ вели́каго Предте́чу.</p>

<p class="MsoNormal" id="n18019"><span style="color:red" id="n18020">О</span>, пресла́внаго чудесе́!
/ В рожде́нных жена́ми / проро́к и Предте́ча превы́ше явля́ется,
/ проро́ков же превы́шший / и прише́ствия Христо́ва предвозве́стник,
/ предвзыгра́вый во утро́бе ма́терни. / О, зело́ вели́ких
Твои́х дарова́ний, Человеколю́бче! / И́миже, Христе́, спаси́
ду́ши на́ша, / я́ко Всеси́лен.</p>

<p class="MsoNormal" id="n18021"><span style="color:red" id="n18022">Слава, глас 6. Анатолиево:</span> Звезда́
звезд, Предте́ча / от непло́дныя утро́бы на земли́ ражда́ется
днесь, / Иоа́нн Боговожделе́нный, / и Христо́ву явля́ет зарю́,
восто́к свы́ше, / в пра́вое ве́рных прехожде́ние.</p>

<p class="MsoNormal" id="n18023"><span style="color:red" id="n18024">И ныне, Богородичен, глас тойже:</span>
Богоро́дице, Ты еси́ лоза́ и́стинная, / возрасти́вшая
нам Плод живота́, / Тебе́ мо́лимся: / моли́ся,
Влады́чице, со святы́ми апо́столы / поми́ловати ду́ши
на́ша.</p>

<p class="MsoNormal" id="n18025"><span style="color:red" id="n18026">Славословие великое. И отпуст.</span></p>

<h2 id="n18027"><a name="_НА_ЛИТУРГИИ_26" id="n18028"></a>НА ЛИТУРГИИ</h2>

<p class="MsoNormal" id="n18029"><span style="color:red" id="n18030">Блаженны Предтечи перваго канона, песнь
3-я на 4, и втораго, песнь 6-я на 4.</span></p>

<p class="MsoNormal" id="n18031"><span style="color:red" id="n18032">По входе тропарь храма Христова и Богородицы,
аще есть, таже тропарь Предтечи. Посем кондак храма Христова. </span>Сла́ва,<span style="color:red" id="n18033"> Предтечи. </span>И ны́не,<span style="color:red" id="n18034"> храма
Богородицы. Аще несть храма Богородицы, </span>И ны́не,<span style="color:red" id="n18035"> кондак храма Христова. Аще несть храма Христова, глаголем тропарь
прежде Предтечи. </span>Сла́ва,<span style="color:red" id="n18036"> кондак его. </span>И
ны́не, <span style="color:red" id="n18037">П</span>редста́тельство христиа́н:</p>

<h3 id="n18038">Тропарь Предтечи, глас 4:</h3>

<p class="MsoNormal" id="n18039"><span style="color:red" id="n18040">П</span>роро́че и Предте́че
прише́ствия Христо́ва, / досто́йно восхвали́ти тя недоуме́ем
мы, любо́вию чту́щии тя: / непло́дство бо ро́ждшия и о́тчее
безгла́сие разреши́ся / сла́вным и честны́м твои́м рождество́м,
/ и воплоще́ние Сы́на Бо́жия ми́рови пропове́дуется.</p>

<h4 id="n18041">Кондак Предтечи, глас 3.<br id="n18042">
Подобен: Де́ва днесь:</h4>

<p class="MsoNormal" id="n18043"><span style="color:red" id="n18044">П</span>ре́жде непло́ды днесь
Христо́ва Предте́чу ражда́ет, / и той есть исполне́ние вся́каго
проро́чества: / Его́же бо проро́цы пропове́даша, / на Сего́
во Иорда́не ру́ку положи́в, / яви́ся Бо́жия Сло́ва
проро́к, пропове́дник, вку́пе и Предте́ча.</p>

<p class="MsoNormal" id="n18045"><span style="color:red" id="n18046">Прокимен, Апостол и Евангелие чтем Предтечи
един, такожде и причастен.</span></p>

<h3 id="n18047">Прокимен, глас 7:</h3>

<p class="MsoNormal" id="n18048"><span style="color:red" id="n18049">В</span>озвесели́тся пра́ведник
о Го́споде / и упова́ет на Него́.<span style="color:red" id="n18050"> Стих: </span>Услы́ши,
Бо́же, глас мой, внегда́ моли́ти ми ся к Тебе́.</p>

<h3 id="n18051">Апостол к Римляном, зачало 112.</h3>

<p class="MsoNormal" id="n18052"><span style="color:red" id="n18053">Б</span>ра́тие, ны́не ближа́йшее
нам спасе́ние, не́жели егда́ ве́ровахом. Нощь у́бо пре́йде,
а день прибли́жися: отложи́м у́бо дела́ те́мная, и облече́мся
во ору́жие све́та. Я́ко во дни, благообра́зно да хо́дим,
не козлогласова́нии и пия́нствы, не любодея́нии и студодея́нии,
не рве́нием и за́вистию, но облецы́теся Го́сподем на́шим
Иису́с Христо́м, и пло́ти уго́дия не твори́те в по́хоти.
Изнемога́ющаго же в ве́ре прие́млите, не в сомне́ние помышле́ний.
Ов бо ве́рует я́сти вся, а изнемога́яй зе́лия да яст. Яды́й
не яду́щаго да не укоря́ет, и не яды́й яду́щаго да не осужда́ет,
Бог бо его́ прия́т. Ты кто еси́ судя́й чужде́му рабу́?
Своему́ Го́сподви стои́т, или́ па́дает, ста́нет же,
си́лен бо есть Бог поста́вити его́.</p>

<p class="MsoNormal" align="right" style="text-align:right" id="n18054"><span style="font-size:
8.0pt;color:red" id="n18055">Рим 13:11Б–14:4</span></p>

<h3 id="n18056">Аллилуиа, глас 1.</h3>

<p class="MsoNormal" id="n18057"><span style="color:red" id="n18058">Стих: </span>Благослове́н Госпо́дь,
Бог Изра́илев, я́ко посети́ и сотвори́ избавле́ние лю́дем
Свои́м.<span style="color:red" id="n18059"> Стих: </span>И ты, отроча́, проро́к
Вы́шняго нарече́шися.</p>

<h3 id="n18060">Евангелие от Луки, зачало 1.</h3>

<p class="MsoNormal" id="n18061"><span style="color:red" id="n18062">П</span>оне́же у́бо мно́зи
нача́ша чини́ти по́весть о изве́ствованных в нас ве́щех,
я́коже преда́ша нам, и́же испе́рва самови́дцы и слуги́
бы́вшии словеси́, изво́лися и мне после́довавшу вы́ше всех
испы́тно, по ря́ду писа́ти тебе́, держа́вный Фео́филе,
да разуме́еши, о ни́хже научи́лся еси́ словесе́х утвержде́ние.
Бысть во дни И́рода, царя́ Иуде́йска, иере́й не́кий, и́менем
Заха́рия, от дневны́я чреды́ Авиа́ни, и жена́ его́
от дще́рей Ааро́новех, и и́мя ей Елисаве́ть. Бе́ста же
пра́ведна о́ба пред Бо́гом, ходя́ща во всех за́поведех
и оправда́ниих Госпо́дних безпоро́чна. И не бе и́ма ча́да,
поне́же Елисаве́ть бе непло́ды, и о́ба заматоре́вша во
днех свои́х бе́ста. Бысть же служа́щу ему́ в чину́ чреды́
своея́ пред Бо́гом, по обы́чаю свяще́нничества, ключи́ся
ему́ покади́ти вшед в це́рковь Госпо́дню, и все мно́жество
люде́й бе моли́тву де́я вне, в год фимиа́ма. Яви́ся же
ему́ А́нгел Госпо́день, стоя́ одесну́ю олтаря́ кади́льнаго,
и смути́ся Заха́рия ви́дев, и страх нападе́ нань. Рече́
же к нему́ А́нгел: не бо́йся, Заха́рие, зане́ услы́шана
бысть моли́тва твоя́, и жена́ твоя́ Елисаве́ть роди́т
сы́на тебе́, и нарече́ши и́мя ему́ Иоа́нн, и бу́дет
тебе́ ра́дость и весе́лие, и мно́зи о рождестве́ его́
возра́дуются. Бу́дет бо ве́лий пред Го́сподем, и вина́
и сике́ра не и́мать пи́ти, и Ду́ха Свята́го испо́лнится
еще́ из чре́ва ма́тере своея́. И мно́ги от сыно́в
изра́илевых обрати́т ко Го́споду Бо́гу их. И той преды́дет
пред Ним ду́хом и си́лою Илиино́ю, обрати́ти сердца́ отце́м
на ча́да, и проти́вныя в му́дрости пра́ведных, угото́вати
Го́сподеви лю́ди соверше́ны. И рече́ Заха́рия ко А́нгелу:
по чесому́ разуме́ю сие́? Аз бо есмь стар, и жена́ моя́
заматоре́вши во днех свои́х. И отвеща́в А́нгел, рече́ ему́:
аз есмь Гаврии́л предстоя́й пред Бо́гом, и по́слан есмь глаго́лати
к тебе́ и благовести́ти тебе́ сия́. И се бу́деши молчя́,
и не моги́й проглаго́лати, до него́же дне бу́дут сия́,
зане́ не ве́ровал еси́ словесе́м мои́м, я́же сбу́дутся
во вре́мя свое́. И бе́ша лю́дие жду́ще Заха́рию, и
чудя́хуся косня́щу ему́ в це́ркви. Изше́д же не можа́ше
глаго́лати к ним, и разуме́ша, я́ко виде́ние ви́де в це́ркви,
и той бе помава́я им, и пребыва́ше нем. И бысть я́ко испо́лнишася
дни́е слу́жбы его́, и́де в дом свой. По сих же днех зача́т
Eлисаве́т, жена́ Заха́риина, и тая́шеся ме́сяц пять, глаго́лющи:
я́ко та́ко мне сотвори́ Госпо́дь во дни, в ня́же призре́
отъя́ти поноше́ние мое́ в челове́цех. Елисаве́ти же испо́лнися
вре́мя роди́ти ей, и роди́ сы́на. И слы́шаша о́крест
живу́щии и у́жики ея́, я́ко возвели́чил есть Госпо́дь
ми́лость свою́ с не́ю: и ра́довахуся с не́ю. И бысть во
осмы́й день, приидо́ша обре́зати отроча́, и нарица́ху е
и́менем отца́ его́, Заха́рию. И отвеща́вши ма́ти его́,
рече́: ни, но да нарече́тся Иоа́нн. И ре́ша к ней: я́ко
никто́же есть в родстве́ твое́м, и́же нарица́ется и́менем
тем. И помава́ху отцу́ его́, е́же ка́ко бы хоте́л
нарещи́ е. И испро́шь дщи́цу, написа́, глаго́ля: Иоа́нн
бу́дет и́мя ему́. И чудя́хуся вси. Отверзо́шася же уста́
его́ а́бие и язы́к его́, и глаго́лаше благословя́
Бо́га. И бысть на всех страх живу́щих о́крест их, и во всей стране́
иуде́йстей пове́даеми бя́ху вси глаго́ли си́и. И положи́ша
вси слы́шавшии в се́рдце свое́м, глаго́люще: что у́бо отроча́
сие́ бу́дет? И рука́ Госпо́дня бе с ни́м. И Заха́рия
оте́ц его́ испо́лнися Ду́ха Свя́та, и проро́чествова,
глаго́ля: благослове́н Госпо́дь Бог Изра́илев, я́ко посети́
и сотвори́ избавле́ние лю́дем свои́м. И ты, отроча́, проро́к
Вы́шняго нарече́шися, преды́деши бо пред лице́м Госпо́дним,
угото́вати пути́ Его́. Отроча́ же растя́ше и крепля́шеся
ду́хом, и бе в пусты́нях до дне явле́ния своего́ ко Изра́илю.</p>

<p class="MsoNormal" align="right" style="text-align:right" id="n18063"><span style="font-size:
8.0pt;color:red" id="n18064">Лк 1:5–25, 57–68, 76, 80</span></p>

<h3 id="n18065">Причастен:</h3>

<p class="MsoNormal" id="n18066"><span style="color:red" id="n18067">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n18068">А</span>ллилу́иа, <span style="color:red" id="n18069">трижды.</span></p>

<p class="MsoNormal" id="n18070"><span style="color:red" id="n18071">Ряд же, Апостол и Евангелие вычитаем
напреди. Подобает ведати, яко аще случится праздник Иоанна Предтечи в неделю, предваряются
вся воскресная.</span></p>

<h3 id="n18072">Молитва:</h3>

<p class="MsoNormal" id="n18073"><span style="color:red" id="n18074">К</span>рести́телю Христо́в,
пропове́дниче покая́ния, ка́ющагося не пре́зри мене́, но,
совокупля́яся с во́и Небе́сными, моли́ся ко Влады́це за
мене́, недосто́йнаго, уны́лаго, немощна́го и печа́льнаго,
во мно́гия бе́ды впа́дшаго, утружде́ннаго бу́рными по́мыслы
ума́ моего́. Аз бо есмь верте́п злых дел, отню́д не име́яй
конца́ грехо́вному обы́чаю: пригвожде́н бо есть ум мой земны́м
веще́м. Что сотворю́, не вем, и к кому́ прибе́гну, да спасе́на
бу́дет душа́ моя́, то́кмо к тебе́, святы́й Иоа́нне,
благода́ти тезоимени́те, я́ко тя пред Го́сподем, по Богоро́дице,
вем бо́льша бы́ти рожде́нных всех: ты бо сподо́бился еси́
косну́тися верху́ Царя́ Христа́, взе́млющаго грехи́
ми́ра, А́гнца Бо́жия. Его́же моли́ за гре́шную мою́
ду́шу, да поне́ отны́не, в пе́рвый на́десять час, понесу́
тяготу́ благу́ю и прииму́ мзду с после́дними. Ей, Крести́телю
Христо́в, честны́й Предте́че, кра́йний проро́че, пе́рвый
во благода́ти му́чениче, по́стников и пусты́нников наста́вниче,
чистоты́ учи́телю и бли́жний дру́же Христо́в, тя молю́,
к тебе́ прибега́ю, не отри́ни мене́ от твоего́ заступле́ния,
но возста́ви мя, па́дшагося мно́гими грехи́: обнови́ ду́шу
мою́ покая́нием, я́ко вторы́м креще́нием, поне́же
обоего́ нача́льник еси́: креще́нием омыва́яй грех, покая́ние
же пропове́дуяй во очище́ние кого́ждо дел скве́рных: очи́сти
у́бо мя, грехми́ оскверне́ннаго и пону́ди вни́ти, а́може
ничто́же скве́рно вхо́дит в Ца́рствие Небе́сное. Ами́нь.</p>

<p class="MsoNormal" id="n18075">&nbsp;</p>

<p class="MsoNormal" id="n18076">&nbsp;</p>

<p class="MsoNormal" id="n18077"><a href="#_ОГЛАВЛЕНИЕ" id="n18078"><span style="color:red" id="n18079">В оглавление.</span></a></p>

<p class="MsoNormal" id="n18080">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n18081"><br clear="all" style="page-break-before:always" id="n18082">
</span>

<div class="WordSection43" id="n18083">

<p class="MsoNormal" align="right" style="text-align:right" id="n18084"><span style="color:
red" id="n18085">Месяца июня в 29-й день<a name="_Ref143596681" id="n18086"></a></span></p>

<h1 id="n18087"><a name="_СВЯТЫХ_СЛАВНЫХ_И" id="n18088"></a>СВЯТЫХ СЛАВНЫХ И ВСЕХВАЛЬНЫХ<br id="n18089">
И ПЕРВОВЕРХОВНЫХ АПОСТОЛ ПЕТРА И ПАВЛА</h1>

<p class="MsoNormal" id="n18090"><span style="color:red" id="n18091">Творим бдение.</span></p>

<h2 id="n18092"><a name="_НА_МАЛЕЙ_ВЕЧЕРНИ_9" id="n18093"></a>НА МАЛЕЙ ВЕЧЕРНИ</h2>

<h3 id="n18094">На Го́споди, воззва́х: стихиры на 4, глас 4.<br id="n18095">
Подобен: Дал еси́ зна́мение:</h3>

<p class="MsoNormal" id="n18096"><span style="color:red" id="n18097">Д</span>ал еси́ хвале́ние Це́ркви
Твое́й, Го́споди, / честны́я апо́столы Твоя́, / в не́йже
просиява́ют мы́сленнии свети́льницы, / Петр же и Па́вел, я́коже
зве́зды слове́сныя, / вселе́нную озаря́юще, / и́миже просвети́л
еси́ за́падный мрак, / Иису́се Всеси́льне, / Спа́се душ
на́ших. <span style="color:red" id="n18098">(2)</span></p>

<p class="MsoNormal" id="n18099"><span style="color:red" id="n18100">Д</span>ал еси́ утвержде́ние
Це́ркви Твое́й, Го́споди, / Петро́ву тве́рдость, и Па́влов
ра́зум, / и све́тлую му́дрость, / и обои́х богогла́сие
и́стинное, / е́ллинскую пре́лесть отгоня́щее, / те́мже,
тайноводи́ми от обои́х, / пое́м Тя, Иису́се Всеси́льне,
/ Спа́се душ на́ших.</p>

<p class="MsoNormal" id="n18101"><span style="color:red" id="n18102">Д</span>ал еси́ о́браз обраще́ния
согреша́ющим, / о́ба апо́столы Твоя́, / о́ваго у́бо
отве́ргшагося Тебе́ во вре́мя стра́сти и пока́явшася,
/ о́ваго же про́поведи Твое́й сопротивля́ющася и ве́ровавша,
/ и обою́ собо́ру первостоя́тельствующих друго́в Твои́х,
/ Иису́се Всеси́льне, / Спа́се душ на́ших.</p>

<p class="MsoNormal" id="n18103"><span style="color:red" id="n18104">Слава, глас 8. Иоанна монаха:</span>
Досади́тель и гони́тель Це́ркве был еси́, / Па́вле всеблаже́нне,
/ с Небесе́ же зван быв, защити́л еси́ сию́ пресла́вно,
/ е́йже ны́не моли́ изба́витися от бед / и спасти́ся душа́м
на́шим.</p>

<p class="MsoNormal" id="n18105"><span style="color:red" id="n18106">И ныне, Богородичен: </span>Кров Твой,
Богоро́дице Де́во, / врачевство́ есть духо́вное: / в онь бо
прибега́юще, / от душе́вных неду́г избавля́емся.</p>

<p class="MsoNormal" id="n18107"><span style="color:red" id="n18108">Прокимен дне.</span></p>

<h3 id="n18109">На стиховне стихиры, глас 2.<br id="n18110">
Подобен: Егда́ от Дре́ва:</h3>

<p class="MsoNormal" id="n18111"><span style="color:red" id="n18112">П</span>е́тре, апо́столов основа́ние,
/ ка́меню Христо́вы Це́ркве, / христиа́нов нача́ло, / паси́
о́вцы твоего́ двора́ сла́вно: / а́гнцы твоя́ сохрани́
от волко́в льсти́вых, / изба́ви ста́до твое́ от напа́стей
лю́тых, / тя бо моли́твенника к Бо́гу неусы́пна стяжа́хом
вои́стинну / и, о тебе́ хва́лящеся, спаса́емся вси.</p>

<p class="MsoNormal" id="n18113"><span style="color:red" id="n18114">Стих:</span> <b id="n18115">Во всю зе́млю изы́де
веща́ние их / и в концы́ вселе́нныя глаго́лы их.</b></p>

<p class="MsoNormal" id="n18116"><span style="color:red" id="n18117">П</span>а́вле, язы́ков ло́вче,
/ христиа́н предста́телю, / вселе́нныя свети́льниче, / уста́
немо́лчна Христа́, Жива́го Бо́га, / обтеки́й, я́коже
со́лнце, концы́ вся / пропове́данием Боже́ственныя ве́ры.
/ Разреши́ от уз грехо́вных вся восхваля́ющия тя / и крася́щияся
моли́твами твои́ми.</p>

<p class="MsoNormal" id="n18118"><span style="color:red" id="n18119">Стих:</span> <b id="n18120">Небеса́ пове́дают
сла́ву Бо́жию, / творе́ние же руку́ Его́ возвеща́ет
твердь.</b></p>

<p class="MsoNormal" id="n18121"><span style="color:red" id="n18122">П</span>е́тре, верхо́вный учениче́,
Па́вле, апо́столов исполне́ние, / пе́рвии пропове́дницы,
/ ны́не со дерзнове́нием моли́теся к Бо́гу приле́жно /
и ско́рую по́мощь и разреше́ние бед вку́пе низпосли́те
скорбя́щим нам, / я́ко да похва́лимся ве́рою / и ны́не
в се́ни ва́шей / де́лы проявля́юще покро́в ваш.</p>

<h4 id="n18123">Слава, глас 4. Иоанна монаха:</h4>

<p class="MsoNormal" id="n18124"><span style="color:red" id="n18125">Х</span>ристо́с, тя пе́рваго
избра́в, / Пе́тре, основа́ние ве́ры, / венча́ тя, И́же
всех Влады́ка тебе́ предрече́: / блаже́н еси́, Си́моне
вар Ио́на, / я́ко плоть и кровь не яви́, священнопропове́дника
Моего́ сотвори́ тя, / но Оте́ц Мой, И́же есть на Небесе́х,
/ Того́ моли́, Богоблаже́нне апо́столе, / дарова́ти нам
ве́лию ми́лость.</p>

<p class="MsoNormal" id="n18126"><span style="color:red" id="n18127">И ныне, Богородичен: </span>Изба́ви
нас от нужд на́ших, / Ма́ти Христа́ Бо́га, / ро́ждшая
всех Творца́, / да вси зове́м Ти: / ра́дуйся, еди́но
предста́тельство душ на́ших.</p>

<h3 id="n18128"><a name="_НА_ВЕЛИЦЕЙ_ВЕЧЕРНИ_21" id="n18129"></a>Тропарь, глас 4:</h3>

<p class="MsoNormal" id="n18130"><span style="color:red" id="n18131">А</span>по́столов первопресто́льницы
/ и вселе́нныя учи́телие, / Влады́ку всех моли́те / мир вселе́нней
дарова́ти / и душа́м на́шим ве́лию ми́лость.</p>

<p class="MsoNormal" id="n18132"><span style="color:red" id="n18133">Сла́ва, и ны́не,
Богородичен:</span> Е́же от ве́ка утае́ное / и А́нгелом несве́домое
та́инство, / Тобо́ю, Богоро́дице, су́щим на земли́ яви́ся
Бог, / в несли́тном соедине́нии воплоща́емь, / и Крест во́лею
нас ра́ди восприи́м, / и́мже воскреси́в первозда́ннаго,
/ спасе́ от сме́рти ду́ши на́ша.</p>

<h2 id="n18134">НА ВЕЛИЦЕЙ ВЕЧЕРНИ</h2>

<p class="MsoNormal" id="n18135"><span style="color:red" id="n18136">По обычном псалме поем: </span>Блаже́н
муж:<span style="color:red" id="n18137"> 1-й антифон.</span></p>

<h3 id="n18138">На Го́споди, воззва́х: стихиры на 8, глас 2.<br id="n18139">
Самоподобен. Андрея Пирскаго:</h3>

<p class="MsoNormal" id="n18140"><span style="color:red" id="n18141">К</span>и́ими похва́льными
венцы́ / увязе́м Петра́ и Па́вла, / разделе́нныя телесы́
/ и совоку́пленныя ду́хом, / Богопропове́дников первостоя́тели?
/ О́ваго у́бо я́ко апо́столов преднача́льника, / о́ваго
же я́ко па́че ине́х труди́вшася. / Сих бо вои́стинну досто́йно
безсме́ртныя сла́вы венцы́ / венча́ет Христо́с Бог наш,
/ име́яй ве́лию ми́лость. <span style="color:red" id="n18142">(3)</span></p>

<p class="MsoNormal" id="n18143"><span style="color:red" id="n18144">К</span>и́ими пе́сненными добро́тами
/ воспое́м Петра́ и Па́вла? / Богоразу́мия криле́, прелете́вшия
концы́ / и к Небеси́ возне́сшияся, / ру́це Ева́нгелия благода́ти,
/ но́зе и́стиннаго пропове́дания, / ре́ки прему́дрости,
/ кре́стныя ро́ги, / и́миже де́монов бровь Христо́с низложи́,
/ име́яй ве́лию ми́лость. <span style="color:red" id="n18145">(3)</span></p>

<p class="MsoNormal" id="n18146"><span style="color:red" id="n18147">К</span>и́ими духо́вными пе́сньми
/ похва́лим Петра́ и Па́вла? / Безбо́жия закла́вшия незатыка́емая
уста́, / стра́шныя Ду́ха мечи́, / Ри́ма све́тлая удобре́ния,
/ всея́ вселе́нныя пита́тели, / Но́ваго Заве́та Богопи́санныя
скрижа́ли мы́сленныя, / я́же в Сио́не Христо́с возгласи́,
/ име́яй ве́лию ми́лость. <span style="color:red" id="n18148">(2)</span></p>

<p class="MsoNormal" id="n18149"><span style="color:red" id="n18150">Слава, глас 4. Иоанна монаха:</span>
Трикра́тным вопроше́нием, / е́же: Пе́тре, лю́биши ли Мя?
/ трикра́тное отверже́ние Христо́с испра́вил есть. / Те́мже
и к Тайнове́дцу Си́мон: / Го́споди, вся ве́си, вся зна́еши,
/ Ты ве́си, я́ко люблю́ Тя. / Те́мже к нему́ Спас: / паси́
о́вцы Моя́, паси́ избра́нныя Моя́, / паси́ а́гнцы
Моя́, я́же Моею́ кро́вию снабде́х во спасе́ние. /
Того́ моли́, Богоблаже́нне апо́столе, / дарова́ти нам ве́лию
ми́лость.</p>

<p class="MsoNormal" id="n18151"><span style="color:red" id="n18152">И ныне, Богородичен: </span>И́же
Тебе́ ра́ди богооте́ц проро́к Дави́д / пе́сненно о
Тебе́ провозгласи́, / вели́чия Тебе́ Сотво́ршему: / предста́
Цари́ца одесну́ю Тебе́. / Тя бо Ма́терь, Хода́таицу Живота́
показа́, / без отца́ из Тебе́ вочелове́читися Благоволи́вый
Бог, / да Свой па́ки обнови́т о́браз, истле́вший страстьми́,
/ и заблу́ждшее горохи́щное обре́т овча́, / на ра́мо восприи́м,
к Отцу́ принесе́т, / и Своему́ хоте́нию, с Небе́сными совокупи́т
Си́лами, / и спасе́т, Богоро́дице, мiр, / Христо́с име́яй
ве́лию и бога́тую ми́лость.</p>

<p class="MsoNormal" id="n18153"><span style="color:red" id="n18154">Вход. Прокимен дне. И чтения:</span></p>

<h3 id="n18155">Собо́рнаго посла́ния Петро́ва чте́ние.</h3>

<p class="MsoNormal" id="n18156"><span style="color:red" id="n18157">Б</span>ра́тие, благослове́н
Бог и Оте́ц Го́спода на́шего Иису́са Христа́, И́же
по мно́зей Свое́й ми́лости порожде́й нас во упова́ние жи́во
воскресе́нием Иису́с Христо́вым от ме́ртвых, в насле́дие
нетле́нно, и нескве́рно, и неувяда́емо, соблюде́но на Небесе́х
вас ра́ди, и́же си́лою Бо́жиею соблюде́ни ве́рою во
спасе́ние, гото́вое яви́тися во вре́мя после́днее. О не́мже
ра́дуйтеся, ма́ло ны́не, а́ще ле́по есть, приско́рбни
бы́вше в разли́чных напа́стех, да искуше́ние ва́шея ве́ры
многочестне́йше зла́та ги́бнуща, огне́м же искуше́на, обря́щется
в похвалу́ и честь и сла́ву, во открове́нии Иису́с Христо́ве,
Его́же не ви́девше, лю́бите, и на Него́же ны́не не зря́ще,
ве́рующе же, ра́дуетеся ра́достию неизглаго́ланною и просла́вленною,
прие́млюще кончи́ну ве́ре ва́шей, спасе́ние душа́м.</p>

<p class="MsoNormal" align="right" style="text-align:right" id="n18158"><span style="font-size:
8.0pt;color:red" id="n18159">1 Петр 1:3–9</span></p>

<h3 id="n18160">Собо́рнаго посла́ния Петро́ва чте́ние.</h3>

<p class="MsoNormal" id="n18161"><span style="color:red" id="n18162">В</span>озлю́бленнии, препоя́савше
чре́сла помышле́ния ва́шего, трезвя́щеся соверше́нне, упова́йте
на приноси́мую вам благода́ть открове́нием Иису́с Христо́вым.
Я́ко ча́да послуша́ния, не преобразу́ющеся пе́рвыми неве́дения
ва́шего похоте́нии, но по зва́вшему вы Свято́му, и са́ми
свя́ти во всем житии́ бу́дите. Зане́ пи́сано есть: свя́ти
бу́дите, я́ко Аз Свят есмь. И а́ще Отца́ называ́ете, нелицеме́рно
судя́ща кому́ждо по де́лу, со стра́хом жития́ ва́шего
вре́мя жи́тельствуйте, ве́дяще, я́ко не истле́нным сребро́м
или́ зла́том изба́вистеся от су́етнаго ва́шего жития́,
отцы́ пре́даннаго, но честно́ю кро́вию, я́ко А́гнца
непоро́чна и Пречи́ста, Христа́.</p>

<p class="MsoNormal" align="right" style="text-align:right" id="n18163"><span style="font-size:
8.0pt;color:red" id="n18164">1 Петр 1:13–19</span></p>

<h3 id="n18165">Собо́рнаго посла́ния Петро́ва чте́ние.</h3>

<p class="MsoNormal" id="n18166"><span style="color:red" id="n18167">В</span>озлю́бленнии, молю́,
я́ко прише́льцы и стра́нники, огреба́тися от плотски́х
похоте́й, я́же вою́ют на ду́шу, житие́ ва́ше иму́ще
добро́ во язы́цех, да о не́мже клеве́щут вас, а́ки злоде́ев,
от до́брых дел ви́девше, просла́вят Бо́га в день просвеще́ния.
Повини́теся у́бо вся́кому челове́чу созда́нию, Го́спода
ра́ди, а́ще царю́, я́ко преоблада́ющу, а́ще ли же
князе́м, я́ко от Него́ по́сланным, во отмще́ние у́бо
злоде́ем, в похвалу́ же благотво́рцем. Я́ко та́ко есть
во́ля Бо́жия, благотворя́щим обуздова́ти безу́мных челове́к
неве́жество, я́ко свобо́дни, а не я́ко прикрове́ние иму́ще
зло́бы свобо́ду, но я́ко раби́ Бо́жии. Всех почита́йте,
бра́тство возлюби́те, Бо́га бо́йтеся, царя́ чти́те.
Раби́, повину́йтеся во вся́ком стра́се влады́кам, не то́кмо
благи́м и кро́тким, но и стропти́вым. Се бо есть уго́дно пред
Бо́гом, а́ще со́вести ра́ди Бо́жия терпи́т кто ско́рби,
стражда́ без пра́вды. Ка́я бо похвала́, а́ще согреша́юще,
му́чими, терпите́? Но, а́ще добро́ творя́ще и стра́ждуще,
терпите́, сие́ уго́дно пред Бо́гом. На сие́ бо и зва́ни
бы́сте, зане́ и Христо́с пострада́ по нас, нам оста́вль
о́браз, да после́дуем стопа́м Его́. И́же греха́ не
сотвори́, ни обре́теся лесть во усте́х Его́. И́же укоря́емь,
проти́ву не укоря́ше, стражда́, не преща́ше, предая́ше
же судя́щему пра́ведно. И́же грехи́ на́ша Сам вознесе́
на те́ле Свое́м на дре́во, да, от грех избы́вше, пра́вдою
поживе́м.</p>

<p class="MsoNormal" align="right" style="text-align:right" id="n18168"><span style="font-size:
8.0pt;color:red" id="n18169">1 Петр 2:11–24</span></p>

<h3 id="n18170">На литии стихиры, глас 2. Самогласны.</h3>

<p class="MsoNormal" id="n18171"><span style="color:red" id="n18172">Андрея Иерусалимиты:</span> Гряди́те,
собо́ри днесь ве́рных, / благохва́льное и кра́сное собра́ние,
/ благода́ти избра́нныя хитрецы́, / Петра́ и Па́вла, подо́бными
хвала́ми венча́ем, / я́ко незави́стно всем сло́во все́явше,
/ с си́ми и благода́ть Ду́ха обогати́ша, / и, и́стиннаго
виногра́да су́ще ло́зие, / грозд зрел нам возде́лаша, / веселя́щ
сердца́ на́ша. / К ни́мже открове́нным лице́м и чи́стою
со́вестию возопие́м, глаго́люще: / ра́дуйтеся, разори́тели
безслове́сных и служи́телие слове́сных. / Ра́дуйтеся, всех Творца́
и Строи́теля избра́ния кра́сная. / Ра́дуйтеся, хода́таи
благи́х и отгони́телие ле́стных, / и́хже да умо́лим: /
моли́теся при́сно к Зижди́телю и Учи́телю / мир крепкостоя́телен
ми́ру дарова́ти / и душа́м на́шим ве́лию ми́лость.</p>

<p class="MsoNormal" id="n18173"><span style="color:red" id="n18174">Арсениево:</span> Ученики́ Христо́вы
и основа́ния Це́ркве, / и́стинныя столпы́ и сте́ны / и
тру́бы Боже́ственныя Христо́вых уче́ний и страда́ний,
/ верхо́вныя Петра́ и Па́вла, / я́ко всего́ ми́ра
предста́тели, восхва́лим: / си́и бо, обте́кше широту́ всея́
земли́, / я́коже ра́лом, все́яша ве́ру / и всем Богоразу́мие
всади́ша, / Тро́йческое явля́юще Сло́во. / О, Пе́тре, ка́меню
и основа́ние, / и Па́вле, сосу́де избра́нный! / И́же и
сопряже́ннии волы́ Христо́вы, / вся привлеко́ша к Богоразу́мию
язы́ки, / гра́ды же и о́стровы, / евре́и же па́ки ко Христу́
возведо́ша, / и мо́лят спасти́ся душа́м на́шим.</p>

<p class="MsoNormal" id="n18175"><span style="color:red" id="n18176">Германово:</span> Пе́тре, верхо́вне
сла́вных апо́стол, ка́меню ве́ры, / и Па́вле чу́дне,
Святы́х Церкве́й вити́я и свети́льниче, / Боже́ственному
престо́лу предстоя́ще, / о нас Христу́ моли́теся.</p>

<p class="MsoNormal" id="n18177"><span style="color:red" id="n18178">П</span>а́вле, уста́ Госпо́дня,
основа́ние уче́ний, / иногда́ у́бо гони́тель Иису́са
Спа́са, / ны́не же и первопресто́льник апо́столов быв, блаже́нне.
/ Те́мже неизглаго́ланная ви́дел еси́, му́дре, / да́же
до тре́тияго небесе́ возше́д, и взыва́л еси́: / прииди́те
со мно́ю, и благи́х не лиши́мся.</p>

<p class="MsoNormal" id="n18179"><span style="color:red" id="n18180">Глас 3. Иоанна монаха:</span> Вы́шняго
Иерусали́ма гра́ждане, / ка́мень ве́ры, вити́я Це́ркве
Христо́вы, / Тро́йческая дво́ица, ми́ра ловцы́, / оста́вльше
днесь я́же на земли́, / отыдо́ша страда́нием к Бо́гу /
и мо́лятся Ему́ со дерзнове́нием / спасти́ся душа́м на́шим.</p>

<p class="MsoNormal" id="n18181"><span style="color:red" id="n18182">Слава, глас 5. Византиево:</span> Прему́дрость
Бо́жия, Соприсносу́щное Сло́во О́тчее, / я́коже в Ева́нгелиях
предрече́, многопло́дныя ло́зы / вы есте́, всехва́льнии
апо́столи, / и́же грозд зрел и красе́н в ве́твех ва́ших
нося́щии, / его́же, ве́рнии, яду́ще, услажда́ем вкус к
весе́лию. / Пе́тре, ка́меню ве́ры, / и Па́вле, похвало́
вселе́нныя, / утверди́те ста́до, е́же стяжа́сте уче́ньми
ва́шими.</p>

<p class="MsoNormal" id="n18183"><span style="color:red" id="n18184">И ныне, Богородичен: </span>Блажи́м
Тя Богоро́дице Де́во, / и сла́вим Тя ве́рнии по до́лгу,
/ град непоколеби́мый, сте́ну необори́мую, / тве́рдую Предста́тельницу,
и Прибе́жище душ на́ших.</p>

<h3 id="n18185">На стиховне стихиры самогласны,<br id="n18186">
глас 1. Андрея Критскаго:</h3>

<p class="MsoNormal" id="n18187"><span style="color:red" id="n18188">Я́</span>же по вся гра́ды у́зы
и ско́рби твоя́, / кто ска́жет, сла́вне апо́столе Па́вле?
/ Труды́, боле́зни и бде́ния, / я́же во а́лчбе и жа́жде
злостра́стия, / я́же в зиме́ и наготе́, ко́шницу и жезлобие́ния,
/ каменомета́ния и обхожде́ния, глубины́ истопле́ния, / позо́р
был еси́ А́нгелов и челове́ков. / Вся у́бо претерпе́л еси́
о укрепля́ющем тя Христе́, / да мир приобря́щеши, о Христе́
Иису́се, Го́споде твое́м. / Те́мже мо́лим тя, творя́щии
па́мять твою́ ве́рно: / непреста́нно моли́ спасти́ся
душа́м на́шим.</p>

<p class="MsoNormal" id="n18189"><span style="color:red" id="n18190">Стих:</span> <b id="n18191">Во всю зе́млю изы́де
веща́ние их / и в концы́ вселе́нныя глаго́лы их.</b></p>

<p class="MsoNormal" id="n18192"><span style="color:red" id="n18193">Я́</span>же по вся гра́ды вяза́ния
и ско́рби твоя́ / кто испове́сть, сла́вне апо́столе? /
Или́ кто предста́вит по́двиги и труды́ твоя́, / и́миже
труди́лся еси́ во Ева́нгелии Христо́ве, / да вся приобря́щеши
и Христу́ приведе́ши Це́рковь? / Но сию́ проси́ сохрани́ти
до́брое твое́ испове́дание, / да́же до коне́чнаго издыха́ния,
/ Па́вле апо́столе и учи́телю Церкве́й.</p>

<p class="MsoNormal" id="n18194"><span style="color:red" id="n18195">Стих:</span> <b id="n18196">Небеса́ пове́дают
сла́ву Бо́жию, / творе́ние же руку́ Его́ возвеща́ет
твердь.</b></p>

<p class="MsoNormal" id="n18197"><span style="color:red" id="n18198">С</span>вети́льники вели́кия
Це́ркве, / Петра́ и Па́вла восхва́лим: / па́че бо со́лнца
возсия́ша на тве́рди ве́ры / и язы́ки заря́ми пропове́дания
от неве́дения возведо́ша. / Ов у́бо на кресте́ пригво́ждься,
/ к Небеси́ ше́ствия творя́, / иде́же Ца́рствия ключи́
от Христа́ прия́т, / ов же мече́м усе́чен быв, / ко Спа́су
отше́д, / по достоя́нию ублажа́ются / и о́ба Изра́илю возвеща́ют,
/ я́ко на Самаго́ Го́спода непра́ведно ру́це простре́.
/ Те́мже моли́твами их, Христе́ Бо́же наш, / на ны шата́ющияся
низложи́ / и правосла́вных ве́ру утверди́, / я́ко Человеколю́бец.</p>

<p class="MsoNormal" id="n18199"><span style="color:red" id="n18200">Слава, глас 6. Ефрема Кария:</span> Пра́здник
ра́достен возсия́ конце́м днесь: / всечестна́я па́мять
прему́дрых апо́стол и верхо́вных / Петра́ и Па́вла, / те́мже
и Рим сра́дуется, ликовству́я в пе́снех и пе́ниих. / Пра́зднуем
и мы, бра́тие, / всечестны́й сей день соверши́вше. / Ра́дуйся,
Пе́тре апо́столе, / и́скренний дру́же твоего́ Учи́теля,
/ Христа́, Бо́га на́шего; / ра́дуйся, Па́вле вселюбе́знейший,
/ и пропове́дниче ве́ры, и учи́телю вселе́нныя; / я́ко
име́я дерзнове́ние, / супру́же святоизбра́нный, / Христа́,
Бо́га на́шего моли́те / спасти́ся душа́м на́шим.</p>

<p class="MsoNormal" id="n18201"><span style="color:red" id="n18202">И ныне, Богородичен, глас тойже: </span>Творе́ц
и Изба́витель мой, Пречи́стая, / Христо́с Госпо́дь из Твои́х
ложе́сн проше́д, / в мя Оболки́йся, / пе́рвыя кля́твы Ада́ма
свободи́. / Те́мже Ти, Всечи́стая, / я́ко Бо́жии Ма́тери
же и Де́ве, / вои́стинну вопие́м немо́лчно: / ра́дуйся
А́нгельски, ра́дуйся, Влады́чице, / Предста́тельство и Покро́ве,
/ и Спасе́ние душ на́ших.</p>

<h3 id="n18203">На благословении хлебов<br id="n18204">
тропарь апостолов, дважды, глас 4:</h3>

<p class="MsoNormal" id="n18205"><span style="color:red" id="n18206">А</span>по́столов первопресто́льницы
/ и вселе́нныя учи́телие, / Влады́ку всех моли́те / мир вселе́нней
дарова́ти / и душа́м на́шим ве́лию ми́лость.</p>

<p class="MsoNormal" id="n18207"><span style="color:red" id="n18208">И </span>Богоро́дице Де́во:<span style="color:red" id="n18209"> единожды, и чтение.</span></p>

<p class="MsoNormal" id="n18210">&nbsp;</p>

<h2 id="n18211"><a name="_НА_УТРЕНИ_27" id="n18212"></a>НА УТРЕНИ</h2>

<h3 id="n18213">На Бог Госпо́дь:<span lang="EN-US" id="n18214"><br id="n18215">
</span>тропарь апостолов, дважды, глас 4:</h3>

<p class="MsoNormal" id="n18216"><span style="color:red" id="n18217">А</span>по́столов первопресто́льницы
/ и вселе́нныя учи́телие, / Влады́ку всех моли́те / мир вселе́нней
дарова́ти / и душа́м на́шим ве́лию ми́лость.</p>

<h4 id="n18218">Сла́ва, и ны́не, Богородичен, глас тойже:</h4>

<p class="MsoNormal" id="n18219"><span style="color:red" id="n18220">Е</span><span style="color:red" id="n18221">́</span>же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n18222">По 1-й кафизме седален, глас 8.<br id="n18223">
Подобен: Прему́дрости:</h3>

<p class="MsoNormal" id="n18224"><span style="color:red" id="n18225">Г</span>лубину́ ловле́ния оста́вль,
/ с Небесе́ прие́м от Отца́ Боже́ственное открове́ние Сло́ва
воплоще́ния, / и со дерзнове́нием ве́рно вопия́л еси́ Зижди́телю
Твоему́: / Бо́жия Тя вем Сы́на Единосу́щна. / Те́мже по
достоя́нию вои́стинну показа́лся еси́ ка́мень ве́ры
/ и ключа́рь благода́ти, Пе́тре апо́столе. / Моли́ Христа́
Бо́га грехо́в оставле́ние дарова́ти / пра́зднующим любо́вию
святу́ю па́мять твою́.</p>

<h4 id="n18226">Слава, глас 1.<br id="n18227">
Подобен: Ка́мени запеча́тану:</h4>

<p class="MsoNormal" id="n18228"><span style="color:red" id="n18229">Ц</span>ерко́внаго ка́меня,
всехва́льнаго Петра́, и побо́рника Па́вла, / мирску́ю мре́жу,
досто́йно восхва́лим, ве́рнии, я́ко иму́ща ключи́
Небе́сныя: / от них бо просвети́ся вселе́нная ве́рою Тро́йческою.
/ Сла́ва Просла́вльшему вас, / сла́ва Укре́пльшему вы, / сла́ва
Дарова́вшему вас ра́ди жизнь ве́чную.</p>

<p class="MsoNormal" id="n18230"><span style="color:red" id="n18231">И ныне, Богородичен: </span>Ру́це
Твои́ Боже́ственнии, / и́миже Созда́теля понесла́ еси́,
/ Де́во Пресвята́я, вопло́щшагося благосты́нею, / просте́рши,
умоли́ Его́ изба́вити нас от искуше́ний, и страсте́й, и
бед, / хва́лящих Тя любо́вию и вопию́щих: / сла́ва Все́льшемуся
в Тя, / сла́ва Проше́дшему из Тебе́, / сла́ва Изба́вльшему
нас рождество́м Твои́м.</p>

<h3 id="n18232">По 2-й кафизме седален, глас 8.<br id="n18233">
Подобен: Прему́дрости:</h3>

<p class="MsoNormal" id="n18234"><span style="color:red" id="n18235">С</span> Небесе́ зва́ние от
Христа́ прии́м, яви́лся еси́ пропове́дник Све́та,
/ всех благода́ти озари́л еси́ уче́ньми: / зако́на бо служе́ние
пи́смене изструга́в, ве́рным облиста́л еси́ ра́зум
Ду́ха. / Те́мже и в тре́тие не́бо досто́йне взя́тся
превы́спренно, / и в рай дости́гл еси́, Па́вле апо́столе.
/ Моли́ Христа́ Бо́га согреше́ний оставле́ние дарова́ти
/ пра́зднующим любо́вию святу́ю па́мять твою́.</p>

<h4 id="n18236">Слава, глас 4.<br id="n18237">
Подобен: Яви́лся еси́ днесь:</h4>

<p class="MsoNormal" id="n18238"><span style="color:red" id="n18239">С</span>ветолу́чными сия́нии,
я́коже зве́зды, земны́я концы́ просвеща́ете уче́нии
святы́я про́поведи, / Небе́снии таи́нницы, Госпо́дни апо́столи.</p>

<p class="MsoNormal" id="n18240"><span style="color:red" id="n18241">И ныне, Богородичен: </span>Те́плое
заступле́ние су́щим в беда́х, и Помо́щницу на́шу, / и к
Бо́гу премене́ние, Е́юже тли изба́вихомся, / Богоро́дицу,
ве́рнии, ублажа́ем.</p>

<h3 id="n18242">Величание:</h3>

<p class="MsoNormal" id="n18243"><span style="color:red" id="n18244">В</span>елича́ем вас, / апо́столи
Христо́вы Пе́тре и Па́вле, / весь м<span lang="EN-US" id="n18245">i</span>р уче́ньми
свои́ми просвети́вшия / и вся концы́ / ко Христу́ приве́дшия.</p>

<h3 id="n18246">Псалом избранный.</h3>

<p class="MsoNormal" id="n18247"><span style="font-size:8.0pt;color:red" id="n18248">Лик 1:</span> Небеса́
пове́дают сла́ву Бо́жию, творе́ние же руку́ Его́ возвеща́ет
твердь. <span style="font-size:8.0pt;color:red" id="n18249">2:</span> Испове́дят Небеса́
чудеса́ Твоя́, Го́споди. <span style="font-size:8.0pt;
color:red" id="n18250">1:</span> Вме́сто оте́ц Твои́х бы́ша сы́нове
Твои́. <span style="font-size:8.0pt;color:red" id="n18251">2:</span> Поста́виши я́
кня́зи по всей земли́. <span style="font-size:8.0pt;color:red" id="n18252">1:</span>
Бог бого́в Госпо́дь глаго́ла и призва́ зе́млю. <span style="font-size:8.0pt;color:red" id="n18253">2:</span> От восто́к со́лнца до за́пад
хва́льно И́мя Госпо́дне. <span style="font-size:8.0pt;
color:red" id="n18254">1:</span> Освети́ша мо́лния Его́ вселе́нную, <span style="font-size:8.0pt;color:red" id="n18255">2:</span> возвести́ша Небеса́ пра́вду
Его́, <span style="font-size:8.0pt;color:red" id="n18256">1:</span> и ви́деша вси
лю́дие сла́ву Его́. <span style="font-size:8.0pt;color:red" id="n18257">2:</span>
Кня́зи Иу́довы влады́ки их. <span style="font-size:8.0pt;
color:red" id="n18258">1:</span> Воцари́ся Бог над язы́ки. <span style="font-size:8.0pt;color:red" id="n18259">2:</span> Бог прославля́емь в сове́те
святы́х. <span style="font-size:8.0pt;color:red" id="n18260">1:</span> Ве́лий и стра́шен
есть над все́ми окре́стными Его́. <span style="font-size:8.0pt;
color:red" id="n18261">2:</span> Рцы́те во язы́цех, я́ко Госпо́дь воцари́ся.
<span style="font-size:8.0pt;color:red" id="n18262">1:</span> Возвести́те во язы́цех
сла́ву Его́, во всех лю́дех чудеса́ Его́. <span style="font-size:8.0pt;color:red" id="n18263">2:</span> Во всю зе́млю изы́де веща́ние
их, <span style="font-size:8.0pt;color:red" id="n18264">1:</span> и в концы́ вселе́нныя
глаго́лы их. <span style="font-size:8.0pt;color:red" id="n18265">2:</span> Покори́
лю́ди нам и язы́ки под но́ги на́ша. <span style="font-size:
8.0pt;color:red" id="n18266">1:</span> Ве́лий Госпо́дь наш и ве́лия кре́пость
Его́. <span style="font-size:8.0pt;color:red" id="n18267">2:</span> Той даст си́лу
и держа́ву лю́дем Свои́м: благослове́н Бог.</p>

<p class="MsoNormal" id="n18268"><span style="color:red" id="n18269">Сла́ва, и ны́не:</span> Аллилу́иа,<span style="color:red" id="n18270"> трижды.</span></p>

<h3 id="n18271">По полиелеи седален, глас 8.<br id="n18272">
Подобен: Прему́дрости:</h3>

<p class="MsoNormal" id="n18273"><span style="color:red" id="n18274">В</span>ерхо́вныя я́вльшияся
от учени́к, вели́кия свети́льники и све́тлыя, / Петра́
да восхва́лим и прему́драго Па́вла: / огне́м бо Боже́ственнаго
просия́вшия Ду́ха, мглу пре́лести попали́ша всю, / те́мже
и Вы́шняго Ца́рствия ору́жницы досто́йне показа́шася и
благода́ти сопресто́льницы. / Сего́ ра́ди вопие́м: / апо́столи
Христа́ Бо́га, прегреше́ний оставле́ние испроси́те / пра́зднующим
любо́вию святу́ю па́мять ва́шу. <span style="color:red" id="n18275">(2)</span></p>

<p class="MsoNormal" id="n18276"><span style="color:red" id="n18277">Слава, и ныне, Богородичен: </span>Я́ко
Всенепоро́чная Неве́ста Творцу́, я́ко Неискусому́жная Ма́ти
Изба́вителя, / прия́телище я́ко су́щи Уте́шителя, Препе́тая,
/ беззако́нию мя су́ща скве́рное оби́телище и бесо́м игра́лище
в ра́зуме бы́вша, / потщи́ся от тех злоде́йства мя изба́вити
/ и све́тлое жили́ще доброде́телей соверши́, Светоно́сная
Нетле́нная, / отжени́ о́блак страсте́й и Вы́шняго прича́стия
сподо́би / и све́та невече́рняго моли́твами Твои́ми.</p>

<h3 id="n18278">Степенна, 1-й антифон 4-го гласа:</h3>

<p class="MsoNormal" id="n18279"><span style="color:red" id="n18280">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n18281"><span style="color:red" id="n18282">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n18283"><span style="color:red" id="n18284">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n18285">Прокимен, глас 4:</h3>

<p class="MsoNormal" id="n18286"><span style="color:red" id="n18287">В</span>о всю зе́млю изы́де
веща́ние их / и в концы́ вселе́нныя глаго́лы их. <span style="color:red" id="n18288">Стих: </span>Небеса́ пове́дают сла́ву Бо́жию,
творе́ние же руку́ Его́ возвеща́ет твердь.</p>

<p class="MsoNormal" id="n18289"><span style="color:red" id="n18290">Другий прокимен:</span> Вся́кое
дыха́ние / да хва́лит Го́спода. <span style="color:red" id="n18291">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n18292">Евангелие от Иоанна, зачало 67.</h3>

<p class="MsoNormal" id="n18293"><span style="color:red" id="n18294">В</span>о вре́мя о́но, яви́ся
Иису́с ученико́м Свои́м, воста́в от ме́ртвых. И глаго́ла
Си́мону Петру́: Си́моне Ио́нин, лю́биши ли Мя па́че
сих? Глаго́ла Ему́: ей, Го́споди, Ты ве́си, я́ко люблю́
Тя. Глаго́ла ему́: паси́ а́гнцы Моя́. Глаго́ла ему́
па́ки второ́е: Си́моне Ио́нин, лю́биши ли Мя? Глаго́ла
ему́: ей, Го́споди, Ты ве́си, я́ко люблю́ Тя. Глаго́ла
ему́: паси́ о́вцы Моя́. Глаго́ла ему́ тре́тие:
Си́моне Ио́нин, лю́биши ли Мя? Оскорбе́ же Петр, я́ко рече́
ему́ тре́тие, лю́биши ли Мя; и глаго́ла Ему́: Го́споди,
Ты вся ве́си, Ты ве́си, я́ко люблю́ Тя. Глаго́ла ему́
Иису́с: паси́ о́вцы Моя́. Ами́нь, ами́нь, глаго́лю
тебе́, егда́ бе юн, поя́сашеся сам, и хожда́ше, а́може
хотя́ше, егда́ же состаре́ешися и возде́жеши ру́це твои́,
и ин тя поя́шет, и веде́т, а́може не хо́щеши. Сие́ же рече́,
назна́менуя, ко́ею сме́ртию просла́вит Бо́га. И сия́
рек, глаго́ла ему́: иди́ по Мне. Обра́щься же Петр, ви́де
ученика́, его́же любля́ше Иису́с, во след иду́ща, и́же
и возлеже́ на ве́чери на пе́рси Его́, и рече́: Го́споди,
кто есть предая́й Тя? Сего́ ви́дев Петр, глаго́ла Иису́сови:
Го́споди, сей же что? Глаго́ла ему́ Иису́с: а́ще хощу́,
да той пребыва́ет, до́ндеже прииду́, что к тебе́? Ты по Мне
гряди́. Изы́де же сло́во се в бра́тию, я́ко учени́к
той не у́мрет; и не рече́ ему́ Иису́с, я́ко не у́мрет,
но а́ще хощу́ тому́ пребыва́ти, до́ндеже прииду́,
что к тебе́? Сей есть учени́к свиде́тельствуяй о сих, и́же и
написа́ сия́, и вем, я́ко и́стинно есть свиде́тельство
его́. Суть же и и́на мно́га, я́же сотвори́ Иису́с,
я́же а́ще по еди́ному пи́сана быва́ют, ни самому́
мню всему́ ми́ру вмести́ти пи́шемых книг. Ами́нь.</p>

<p class="MsoNormal" align="right" style="text-align:right" id="n18295"><span style="font-size:
8.0pt;color:red" id="n18296">Ин 21:14–25</span></p>

<h3 id="n18297">По 50-м псалме.</h3>

<p class="MsoNormal" id="n18298"><span style="color:red" id="n18299">Слава:</span> Моли́твами святы́х
апо́столов Петра́ и Па́вла, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n18300"><span style="color:red" id="n18301">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n18302"><span style="color:red" id="n18303">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n18304">И стихира, глас 6. Самогласна:</h3>

<p class="MsoNormal" id="n18305"><span style="color:red" id="n18306">Б</span>лагоче́стия и́стинныя
пропове́дники / и Це́ркве пресве́тлыя зве́зды / пе́сньми
похва́льными почти́м, / Петра́, ка́меня ве́ры, / и Па́вла,
и́стиннаго учи́теля и таи́нника Христо́ва. / Си́и бо и́стинное
сло́во все́явше в сердца́ ве́рных, / всем плодоно́сие да́рующа,
/ и мо́лят Христа́ Бо́га / спасти́ся душа́м на́шим.</p>

<p class="MsoNormal" id="n18307"><span style="color:red" id="n18308">Канона два. Творение Иоанна Дамаскина.</span></p>

<h3 id="n18309">Первый святаго апостола Петра, глас 4,<br id="n18310">
со ирмосом на 8, ирмос по дважды, тропари на 6.<br id="n18311">
Песнь 1.</h3>

<p class="MsoNormal" id="n18312"><span style="color:red" id="n18313">Ирмос:</span> Несть Тебе́ подо́бен,
/ препросла́вленный Го́споди, / руко́ю бо кре́пкою изба́вил
еси́ лю́ди, / я́же стяжа́л еси́, Человеколю́бче.</p>

<p class="MsoNormal" id="n18314"><span style="color:red" id="n18315">В</span>ерхо́внейшаго апо́столов
днесь, я́ко первозва́ннаго Христо́ва, / богодохнове́нными пе́сньми
досто́йно воспои́м.</p>

<p class="MsoNormal" id="n18316"><span style="color:red" id="n18317">Т</span>я предве́чный проуве́дев,
предуста́ви, всеблаже́нне Пе́тре, / я́ко предста́теля Своея́
Це́ркве и первопресто́льника.</p>

<p class="MsoNormal" id="n18318"><span style="color:red" id="n18319">Н</span>и плоть, ниже́ кровь тебе́,
но Оте́ц вдохну́ / Христа́ богосло́вити, Сы́на и́стиннаго
Бо́га Вы́шняго, апо́столе.</p>

<p class="MsoNormal" id="n18320"><span style="color:red" id="n18321">Богородичен:</span> Го́ру святу́ю,
превы́шнее носи́ло, / Ма́терь Бо́жию и Де́ву и́стинную
по рождестве́ воспое́м.</p>

<h4 id="n18322">Ин канон святаго апостола Павла,<br id="n18323">
тропари на 6, глас 8. Песнь 1.</h4>

<p class="MsoNormal" id="n18324"><span style="color:red" id="n18325">Ирмос:</span> Посе́ченный несеко́маго
пресече́, / и ви́де со́лнце зе́млю, ю́же не ви́де,
/ лю́таго врага́ вода́ потопи́, / и непроходи́мое про́йде
Изра́иль, / песнь же воспева́шеся: / Го́сподеви пои́м, сла́вно
бо просла́вися.</p>

<p class="MsoNormal" id="n18326"><span style="color:red" id="n18327">Я́</span>коже су́щая нарица́я
не су́щая Христо́с Боже́ственным ра́зумом, Па́вле всеблаже́нне,
/ Той из ма́терня чре́ва тя избра́ / понести́ пред язы́ки
Боже́ственное Его́ И́мя, е́же па́че вся́каго и́мене:
/ сла́вно бо просла́вися.</p>

<p class="MsoNormal" id="n18328"><span style="color:red" id="n18329">Б</span>у́дущее возвеща́я тебе́
сия́ние благоче́стия, Па́вле, / и ле́сти очище́ние, / Христо́с
я́влься на горе́ молниезра́чен, / о́чи у́бо помрача́ет
плотски́я, душе́вныя же вразумля́ет Тро́йческим ра́зумом:
/ сла́вно бо просла́вися.</p>

<p class="MsoNormal" id="n18330"><span style="color:red" id="n18331">О</span>бре́зание у́бо соверша́я
осмодне́вное и ревни́тель оте́ческих, Па́вле, преда́ний,
/ от се́мене евре́йска, коле́на Вениами́нова, / по зако́ну
же фарисе́й я́влься, / вмени́л еси́ вся уме́ты и Христа́
приобре́л еси́: / сла́вно бо просла́вися.</p>

<p class="MsoNormal" id="n18332"><span style="color:red" id="n18333">Богородичен:</span> Чи́стая Ма́ти
Бо́га Вседержи́теля, от ца́рскаго коле́на, Влады́чице,
изра́стши / и еди́на Бо́га, все́ми ца́рствующаго, ро́ждшая
пло́тию па́че естества́, / от бед мя спаси́, Сы́ну Твоему́
пою́ща: / сла́вно бо просла́вися.</p>

<p class="MsoNormal" id="n18334"><span style="color:red" id="n18335">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n18336">Песнь 3.</h3>

<p class="MsoNormal" id="n18337"><span style="color:red" id="n18338">Ирмос:</span> Не му́дростию, и си́лою,
и бога́тством хва́лимся, / но Тобо́ю, О́тчею Ипоста́сною
му́дростию, Христе́: / несть бо свят, па́че Тебе́, Человеколю́бче.</p>

<p class="MsoNormal" id="n18339"><span style="color:red" id="n18340">Т</span>я, блаже́нна, сла́дкая
уста́ Христа́ Бо́га и сокро́вище тве́рдо Ца́рствия
показа́ша. / Те́мже воспева́ем тя, Пе́тре апо́столе.</p>

<p class="MsoNormal" id="n18341"><span style="color:red" id="n18342">Н</span>а ка́мени твоего́ Богосло́вия
водрузи́ Влады́ка Иису́с Це́рковь непрекло́нну, / в не́йже
тя, апо́столе Пе́тре, сла́вим.</p>

<p class="MsoNormal" id="n18343"><span style="color:red" id="n18344">Я́</span>ко пребо́льши А́нгел
Петр в телеси́: / во све́тлом бо прише́ствии сего́ / Христо́с
Бог судию́ же и соседа́теля бы́ти рече́.</p>

<p class="MsoNormal" id="n18345"><span style="color:red" id="n18346">Богородичен:</span> Неискусобра́чная,
Бо́га пло́тию ро́ждшая, / страстны́ми прило́ги преклоне́нна
мя утверди́: / несть бо, Чи́стая, ра́зве Тебе́, помо́щницы.</p>

<p class="MsoNormal" id="n18347">&nbsp;</p>

<p class="MsoNormal" id="n18348"><span style="color:red" id="n18349">Ин. Ирмос:</span> Ты еси́ утвержде́ние
/ притека́ющих к Тебе́, Го́споди, / Ты еси́ свет омраче́нных,
/ и пое́т Тя дух мой.</p>

<p class="MsoNormal" id="n18350"><span style="color:red" id="n18351">Т</span>ы ка́мень основа́ния
ве́рным душа́м положи́лся еси́ многоце́нен, / краеуго́лен
Спа́са и Го́спода.</p>

<p class="MsoNormal" id="n18352"><span style="color:red" id="n18353">П</span>а́вле всеблаже́нне,
/ на основа́нии твое́м, моли́ся, доброде́телей всехва́льных
назда́тися све́тлости.</p>

<p class="MsoNormal" id="n18354"><span style="color:red" id="n18355">В</span>сегда́ ме́ртвость Иису́сову
на твое́м те́ле соверше́нно, Па́вле, обнося́й, / сподо́бился
еси́ и́стинныя жи́зни.</p>

<p class="MsoNormal" id="n18356"><span style="color:red" id="n18357">Богородичен:</span> Тя вси стяжа́хом
прибе́жище и сте́ну на́шу, христиа́не, / Тя славосло́вим
немо́лчно, Безневе́стная.</p>

<p class="MsoNormal" id="n18358"><span style="color:red" id="n18359">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n18360">Ипакои, глас 8:</h3>

<p class="MsoNormal" id="n18361"><span style="color:red" id="n18362">К</span>а́я темни́ца не име́
тебе́ ю́зника? / Ка́я же Це́рковь не и́мать тя вити́ю?
/ Дама́ск великому́дрствует о тебе́, Па́вле, ве́де бо тя
запя́та све́том; / Рим, твою́ кровь прие́мый, и той хва́лится,
/ но и Тарс мно́жае ра́дуется и лю́бит, почита́я твои́
пелены́. / Пе́тре, ве́ры ка́меню, Па́вле, похвало́
вселе́нныя, / от Ри́ма соше́дшеся, утверди́те нас.</p>

<h3 id="n18363">Песнь 4.</h3>

<p class="MsoNormal" id="n18364"><span style="color:red" id="n18365">Ирмос:</span> Сей Бог наш, от Де́вы
вопло́щся / и естество́ обожи́в, / Его́же воспева́юще,
вопие́м: / сла́ва си́ле Твое́й, Го́споди.</p>

<p class="MsoNormal" id="n18366"><span style="color:red" id="n18367">Ч</span>елове́ком ловца́ тя,
я́коже обеща́ Христо́с, соде́ла Боже́ственна Своея́
Це́ркве, / пе́рвому вручи́в корми́ла.</p>

<p class="MsoNormal" id="n18368"><span style="color:red" id="n18369">Т</span>обо́ю умоля́емь Жизнода́вец
Иису́с, / вяза́ти же и реши́ти да́вый тебе́ власть, Пе́тре,
да бу́дет ми ми́лостив.</p>

<p class="MsoNormal" id="n18370"><span style="color:red" id="n18371">Х</span>ристо́во Ца́рствие
отве́рсти приле́жно моли́ся, Пе́тре, / Боже́ственную твою́
па́мять ве́рою несумне́нною чту́щим.</p>

<p class="MsoNormal" id="n18372"><span style="color:red" id="n18373">Богородичен:</span> Госпоже́ Всепе́тая,
Богороди́тельнице, / моя́ помышле́ния Твои́ми моли́твами
очи́стивши, / покажи́ мя благопло́дна, Ма́ти всех Бо́га.</p>

<p class="MsoNormal" id="n18374">&nbsp;</p>

<p class="MsoNormal" id="n18375"><span style="color:red" id="n18376">Ин. Ирмос:</span> Всел еси́ на ко́ни,
апо́столы Твоя́, Го́споди, / и прия́л еси́ рука́ма
Твои́ма узды́ их, / и спасе́ние быстъ ежде́ние Твое́ /
ве́рно пою́щим: / сла́ва си́ле Твое́й, Го́споди.</p>

<p class="MsoNormal" id="n18377"><span style="color:red" id="n18378">В</span>се́де, я́коже лев,
ярови́дно погубля́я Христо́ву Це́рковь, Савл иногда́,
/ ят же быв Боже́ственным гла́сом А́гнца Бо́жия, Его́же
гоня́ше, / ста́до я́ко па́стырю вруча́ет.</p>

<p class="MsoNormal" id="n18379"><span style="color:red" id="n18380">Х</span>отя́й просвети́ти вселе́нную
омрача́ется, / Ана́ния же к сему́ посла́ся, душе́вное же
просвеще́ние дая́й и теле́сное / от Боже́ственнаго явле́ния,
сосу́д избра́н показа́в того́.</p>

<p class="MsoNormal" id="n18381"><span style="color:red" id="n18382">П</span>а́влом досто́йно Дама́ск
напоя́ется: / от сего́ бо, я́коже от рая́ иногда́, / вод
Боже́ственных сей произы́де вели́кий исто́чник / и упои́
всю Богоразу́мием незави́стно зе́млю.</p>

<p class="MsoNormal" id="n18383"><span style="color:red" id="n18384">Богородичен:</span> Низложи́ си́льныя
со престо́л Госпо́дь, Де́ва и Ма́ти я́коже рече́,
/ а́лчущия же Боже́ственных благ испо́лни, ве́рою зову́щия:
/ сла́ва си́ле Твое́й, Го́споди.</p>

<p class="MsoNormal" id="n18385"><span style="color:red" id="n18386">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n18387">Песнь 5.</h3>

<p class="MsoNormal" id="n18388"><span style="color:red" id="n18389">Ирмос:</span> Стяжа́вый ны, избра́нныя
лю́ди / Кро́вию Твое́ю, Го́споди, / Твой мир даждь нам, / во
единомы́слии сохраня́я ста́до Твое́.</p>

<p class="MsoNormal" id="n18390"><span style="color:red" id="n18391">И́</span>же от любве́ прии́м
дерзнове́ние к Бо́гу, / досто́йно чуди́м быва́ше лове́ц
и неве́жда, / чудоде́йствуя пресла́вно благода́тию.</p>

<p class="MsoNormal" id="n18392"><span style="color:red" id="n18393">Н</span>е зла́то Тебе́ ра́ди,
ни сребро́, Христе́, / Боже́ственный Твой апо́стол, но доброде́тель
стяжа́в, / чуде́с обогати́ся си́лою.</p>

<p class="MsoNormal" id="n18394"><span style="color:red" id="n18395">И</span>справля́хуся стопы́
и гле́зне хромы́х, де́йственным твои́м глаго́лом: / Боже́ственным
бо Ду́хом соверша́хуся пресла́вныя ве́щи.</p>

<p class="MsoNormal" id="n18396"><span style="color:red" id="n18397">Богородичен:</span> Воплоти́ся Бог
по ипоста́си, Чи́стая, из Тебе́ пло́тию соединя́емь, /
пребы́в неизме́нен, по Боже́ственному существу́ безпло́тен.</p>

<p class="MsoNormal" id="n18398">&nbsp;</p>

<p class="MsoNormal" id="n18399"><span style="color:red" id="n18400">Ин. Ирмос:</span> Просвети́ нас
повеле́нии Твои́ми, Го́споди, / и мы́шцею Твое́ю высо́кою
/ Твой мир пода́ждь нам, / Человеколю́бче.</p>

<p class="MsoNormal" id="n18401"><span style="color:red" id="n18402">Т</span>ы и́стинную избра́л
еси́, Па́вле, похвалу́, / Крест Царя́ Христа́ при́сно
нося́, / я́коже побе́ду, апо́столе.</p>

<p class="MsoNormal" id="n18403"><span style="color:red" id="n18404">Т</span>ебе́ е́же жи́ти,
Христо́с, и е́же умре́ти, приобре́тение изря́дно: / любо́вию
бо сраспя́лся еси́ Распе́ншемуся нас ра́ди, Па́вле пресла́вне.</p>

<p class="MsoNormal" id="n18405"><span style="color:red" id="n18406">Р</span>а́дуешися вои́стинну
о Го́споде, Па́вле честны́й, изше́д из телесе́ / и отше́д
ко Христу́, Жизнода́вцу Бо́гу.</p>

<p class="MsoNormal" id="n18407"><span style="color:red" id="n18408">Богородичен:</span> Моли́ при́сно
Сы́на Твоего́ и Бо́га на́шего, / Неискусобра́чная Мари́е
Чи́стая, / посла́ти нам, ве́рным, ми́лость.</p>

<p class="MsoNormal" id="n18409"><span style="color:red" id="n18410">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n18411">Песнь 6.</h3>

<p class="MsoNormal" id="n18412"><span style="color:red" id="n18413">Ирмос:</span> В ки́те, Христе́,
тридне́вновав, Ио́на / прописа́ Тя, Безсме́ртнаго, я́ко
ме́ртва во́лею / в се́рдце земне́м тридне́вновавша.</p>

<p class="MsoNormal" id="n18414"><span style="color:red" id="n18415">Я́</span>коже дре́вле, Христе́,
десни́цею Твое́ю по воде́ пе́ша ходя́ща Петра́ спасл
еси́, / и мене́, потопля́ема бу́рею лю́тых напа́стей,
спаси́, я́ко Милосе́рд.</p>

<p class="MsoNormal" id="n18416"><span style="color:red" id="n18417">О</span>ста́вил еси́, о Пе́тре,
не су́щая, / и су́щая дости́гл еси́, я́коже не́кий
купе́ц, / и я́ве улови́л еси́ би́сер, Христа́, многоце́нный.</p>

<p class="MsoNormal" id="n18418"><span style="color:red" id="n18419">И</span>скуша́ти безу́мно покуси́вшияся
Ду́ха Пресвята́го, Пе́тре, умертви́л еси́: / Его́же
богосло́вил еси́ ты пе́рвее, / я́ве испове́дав Бо́га,
всеблаже́нне.</p>

<p class="MsoNormal" id="n18420"><span style="color:red" id="n18421">Богородичен:</span> Вся́каго вы́шша
существа́ Сло́во Бо́жие родила́ еси́, воплоще́нно
нам, / те́мже Богоро́дицу Тя устна́ми же и душе́ю пропове́даем.</p>

<p class="MsoNormal" id="n18422">&nbsp;</p>

<p class="MsoNormal" id="n18423"><span style="color:red" id="n18424">Ин. Ирмос:</span> Моли́тву пролию́
ко Го́споду / и Тому́ возвещу́ печа́ли моя́, / я́ко
зол душа́ моя́ испо́лнися / и живо́т мой а́ду прибли́жися,
/ и молю́ся, я́ко Ио́на: / от тли, Бо́же, возведи́ мя.</p>

<p class="MsoNormal" id="n18425"><span style="color:red" id="n18426">В</span>ся пренебре́г кра́сная
ми́ра, / уя́звлен Влады́чнею любо́вию и о́бщаго спасе́ния
жела́нием, / свиде́тельствовати тому́ изво́лив, о Па́вле
блаже́нне, / и ны́не о вселе́нней моли́ся.</p>

<p class="MsoNormal" id="n18427"><span style="color:red" id="n18428">Я́</span>ко изря́дный Влады́це
подо́бник / и в Того́ оде́ян, Па́вле, вои́стинну всем был
еси́ всяк, / да вся приобря́щеши и спасе́ши лю́ди, / и спасл
еси́ я́ко вои́стинну, Христу́ улови́в концы́.</p>

<p class="MsoNormal" id="n18429"><span style="color:red" id="n18430">Д</span>осто́йно тебе́ дарова́
Христо́с житие́, апо́столе Па́вле, на Небесе́х: / пребыва́ющаго
бо зде не возжела́л еси́ гра́да, блаже́нне, / ве́рен служи́тель
быв и строи́тель та́ин Его́.</p>

<p class="MsoNormal" id="n18431"><span style="color:red" id="n18432">Богородичен:</span> Призре́ на Тя
Госпо́дь, мое́ обновля́я существо́, я́ко Си́лен,
/ вели́чия сотво́рь, Богороди́тельнице, я́коже рекла́ еси́,
Всенепоро́чная, / и спасе́ мя Тобо́ю из тли Бог мой, я́ко Милосе́рд.</p>

<p class="MsoNormal" id="n18433"><span style="color:red" id="n18434">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n18435">Кондак, глас 2:</h3>

<p class="MsoNormal" id="n18436"><span style="color:red" id="n18437">Т</span>ве́рдыя и Боговеща́нныя
пропове́датели, / верх апо́столов Твои́х, Го́споди, / прия́л
еси́ в наслажде́ние благи́х Твои́х и поко́й: / боле́зни
бо о́нех и смерть прия́л еси́ па́че вся́каго всепло́дия,
/ Еди́не, све́дый серде́чная.</p>

<p class="MsoNormal" id="n18438"><span style="color:red" id="n18439">Икос: </span>Уясни́ мой язы́к,
Спа́се мой, разшири́в моя́ уста́ / и испо́лнив я́,
умили́ се́рдце мое́, / да, я́же глаго́лю, после́дую
и, я́же у́бо учу́, сотворю́ пе́рвее: / всяк бо творя́
и уча́, рече́, сей вели́к есть. / А́ще бо глаго́лю, и не
творю́, я́ко медь звеня́щая вменю́ся; / те́мже рещи́
ми подо́бная и твори́ти поле́зная да́руй, / Еди́не, све́дый
серде́чная.</p>

<h3 id="n18440">Песнь 7.</h3>

<p class="MsoNormal" id="n18441"><span style="color:red" id="n18442">Ирмос:</span> В нача́ле Безнача́льное
Сло́во, / со Отце́м и Ду́хом, Сын Единоро́дный, / благослове́н
еси́, и превозноси́мый / Бо́же оте́ц на́ших.</p>

<p class="MsoNormal" id="n18443"><span style="color:red" id="n18444">М</span>и́лостивному, Боже́ственным
про́мыслом Христо́вым наказу́емь, / подо́битися попуще́н
был еси́, пре́жде стра́сти, Пе́тре, / отверже́ния подпа́сти
волне́нию.</p>

<p class="MsoNormal" id="n18445"><span style="color:red" id="n18446">Т</span>ебе́ Христо́с, первозва́нному
и зело́ возлю́бленному, / я́ко председа́телю благосла́вну
апо́столов, пе́рвому явля́ется, воскре́с от гро́ба.</p>

<p class="MsoNormal" id="n18447"><span style="color:red" id="n18448">Т</span>вое́ трикра́тное, е́же
пре́жде стра́сти, исцеля́я отверже́ние, Влады́ка / трикра́тным
боговеща́нным, Пе́тре, вопроше́нием утвержда́ет любо́вь.</p>

<p class="MsoNormal" id="n18449"><span style="color:red" id="n18450">Е́</span>же ко Христу́, Пе́тре,
любле́ния, / предлага́л еси́ свиде́теля и Всеви́дящаго
я́ко Бо́га Сло́ва, / те́мже и люби́мое вруча́ет тебе́
ста́до.</p>

<p class="MsoNormal" id="n18451"><span style="color:red" id="n18452">Богородичен:</span> Я́же во утро́бе
Преве́чное, / от Отца́ возсия́вшее Бо́га Сло́во пло́тию
заче́ншую, / вси ублажа́ем, я́ко Ма́терь всех Бо́га.</p>

<p class="MsoNormal" id="n18453">&nbsp;</p>

<p class="MsoNormal" id="n18454"><span style="color:red" id="n18455">Ин. Ирмос:</span> На по́ле Деи́ре
/ иногда́ мучи́тель пещь поста́ви на муче́ние богоно́сных,
/ в не́йже три о́троки песносло́вяху Еди́наго Бо́га, /
тро́ично воспева́ху, глаго́люще: / отце́в Бо́же, благослове́н
еси́.</p>

<p class="MsoNormal" id="n18456"><span style="color:red" id="n18457">Б</span>ысть, Христе́, печа́ть
и вене́ц апо́столов Твои́х, / и́же напосле́док зва́нный
време́н, тща́нием же всех превозше́д, / с ни́мже лю́дие
церко́внии пою́т Тебе́: / оте́ц на́ших Бо́же, благослове́н
еси́.</p>

<p class="MsoNormal" id="n18458"><span style="color:red" id="n18459">А́</span>ще и гони́в пе́рвее
Це́рковь Твою́ Па́вел у́зник, / но премину́ дре́внюю
де́рзость Твое́ю ре́вностию последи́. / Собра́ бо, Христе́,
язы́ки, зову́щия: / оте́ц на́ших Бо́же, благослове́н
еси́.</p>

<p class="MsoNormal" id="n18460"><span style="color:red" id="n18461">Т</span>ы из Иерусали́ма пропове́дав
всем Ева́нгелие, / объя́т же о́крест всю зе́млю, Па́вле,
/ да́же до коне́ц Иллири́ка, уча́, взыва́л еси́:
/ оте́ц на́ших Бо́же, благослове́н еси́.</p>

<p class="MsoNormal" id="n18462"><span style="color:red" id="n18463">В</span>о у́жасе взят быв, тре́тие
дости́гл еси́ Не́бо, пребога́те, / и, услы́шав неизглаго́ланная
словеса́, вопие́ши: / сла́ва превы́шнему Отцу́ и Сы́ну,
/ сия́ние же сопресто́льно испыта́ющаго я́ве Ду́ха Бо́жия
глубины́.</p>

<p class="MsoNormal" id="n18464"><span style="color:red" id="n18465">Богородичен:</span> Я́коже на руно́
дождь, на Тя сни́де, Де́во, Христо́с Бог, / и Плотоно́сец из
Тебе́ про́йде, соединя́я пре́жде разстоя́щая, / мир на
земли́ и на Небеси́ да́руя: / оте́ц на́ших Бо́же,
благослове́н еси́.</p>

<p class="MsoNormal" id="n18466"><span style="color:red" id="n18467">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n18468">Песнь 8.</h3>

<p class="MsoNormal" id="n18469"><span style="color:red" id="n18470">Ирмос:</span> Вся́ческая нося́й
непристу́пною Твое́ю си́лою, Христе́, / преподо́бныя Твоя́
о́троки в пла́мени ороси́л еси́, зову́щия: / благослови́те,
вся дела́ Госпо́дня, Го́спода.</p>

<p class="MsoNormal" id="n18471"><span style="color:red" id="n18472">В</span>озде́жут твои́ ру́це
и ко кресту́ тя препоя́шут, – / Влады́ка предре́к, Пе́тре,
повелева́ет после́довати зову́щу: / благослови́те, вся дела́
Госпо́дня, Го́спода.</p>

<p class="MsoNormal" id="n18473"><span style="color:red" id="n18474">Б</span>лагода́ти сло́вом Ене́я,
у́бо разсла́бленна лю́те, / Тави́фу же уме́ршую, чудоде́йствуя,
воскреси́л еси́, зову́щия: / благослови́те, вся дела́ Госпо́дня,
Го́спода.</p>

<p class="MsoNormal" id="n18475"><span style="color:red" id="n18476">И́</span>же Петру́ язы́ки
очище́ны пове́дав, Христе́, / духо́вною заре́ю и мне помышле́ния
очи́сти, зову́щу: / благослови́те, вся дела́ Госпо́дня,
Го́спода.</p>

<p class="MsoNormal" id="n18477"><span style="color:red" id="n18478">Богородичен:</span> Всесвята́я Де́во,
Я́же Бо́га Сло́ва ро́ждшая пло́тию, / души́ моея́
мрак Твои́ми моли́твами отгна́вши, просвети́, взыва́юща:
/ благослови́те, вся дела́ Госпо́дня, Го́спода.</p>

<p class="MsoNormal" id="n18479">&nbsp;</p>

<p class="MsoNormal" id="n18480"><span style="color:red" id="n18481">Ин. Ирмос:</span> На горе́ святе́й
просла́вльшася / и в купине́ огне́м Присноде́вы Моисе́ови
та́йну я́вльшаго, / Го́спода по́йте / и превозноси́те во
вся ве́ки.</p>

<p class="MsoNormal" id="n18482"><span style="color:red" id="n18483">С</span>раствори́ся любо́вию
Твое́ю Па́вел, до́брым же измене́нием изступи́: / не себе́
бо живя́ше сла́вный, / имя́ше же, Ще́дре, живу́ща Тя в
себе́ во вся ве́ки.</p>

<p class="MsoNormal" id="n18484"><span style="color:red" id="n18485">Т</span>ы обручи́л еси́, я́коже
неве́сту, предста́вити Жениху́ Христу́ Це́рковь: / невестово́ждь
бо сея́ показа́лся еси́, Па́вле Богоно́се. / Те́мже
тя сла́вит во вся ве́ки.</p>

<p class="MsoNormal" id="n18486"><span style="color:red" id="n18487">П</span>одвиза́лся еси́ до́брым
по́двигом / и, сконча́в тече́ние твое́ зако́нно, сокро́вище
ве́ры соблю́л еси́. / Те́мже венце́в, Па́вле, сподо́бился
еси́ пра́вды.</p>

<p class="MsoNormal" id="n18488"><span style="color:red" id="n18489">Богородичен:</span> Ра́дуйся, престо́ле
огнезра́чный Госпо́день; / ра́дуйся, Неве́сто Неневе́стная,
Де́во, / ра́дуйся, о́блаче, Со́лнца возсия́вшая пра́вды,
/ Его́же превозно́сим во вся ве́ки.</p>

<p class="MsoNormal" id="n18490"><span style="color:red" id="n18491">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n18492">Песнь 9.</h3>

<p class="MsoNormal" id="n18493"><span style="color:red" id="n18494">Ирмос:</span> Тя, пресла́вную Неве́сту
и Всесвяту́ю Богоро́дицу, / Зижди́теля ро́ждшую неви́димых
же и всех ви́димых, / пе́сньми велича́ем.</p>

<p class="MsoNormal" id="n18495"><span style="color:red" id="n18496">Т</span>воя́ преизя́щная благода́ть
сла́вится досто́йно, / се́ни бо твое́й стра́сти немощны́х,
Пе́тре, отгоня́ющей, / те́мже тя велича́ем.</p>

<p class="MsoNormal" id="n18497"><span style="color:red" id="n18498">М</span>ечта́ньми Си́мона волхва́
богобо́рца взя́та к возду́шней высоте́, / низложи́в неизглаго́ланною
Боже́ственною си́лою, / Петр ублажа́ется.</p>

<p class="MsoNormal" id="n18499"><span style="color:red" id="n18500">С</span>огреше́ний разреше́ние
моли́твами твои́ми пода́ждь, / просвеще́ние же се́рдца
и весе́лие ду́ха пою́щим па́мять твою́, апо́столе.</p>

<p class="MsoNormal" id="n18501"><span style="color:red" id="n18502">Т</span>воя́ вся испо́лнена
сла́вы, освяще́ния же и чуде́с: / словеса́, мо́щи, персть
и ве́рою, Пе́тре, покланя́емыя и любо́вию Боже́ственныя
вери́ги.</p>

<p class="MsoNormal" id="n18503"><span style="color:red" id="n18504">Богородичен:</span> Твое́ и́мя
Плод чре́ва соде́я лико́вника песнь пе́ти Тебе́, / И́же
ра́дость ро́ждши, / велегла́сно – ра́дуйся – провещава́юща.</p>

<p class="MsoNormal" id="n18505">&nbsp;</p>

<p class="MsoNormal" id="n18506"><span style="color:red" id="n18507">Ин. Ирмос:</span> Уста́вы прешла́
еси́ естества́, / Соде́теля заче́нши и Го́спода, / и дверь
спасе́ния ми́рови была́ еси́. / Тем Тя, Богоро́дице, /
непреста́нно велича́ем.</p>

<p class="MsoNormal" id="n18508"><span style="color:red" id="n18509">Т</span>вои́м покланя́емся
вери́гам, я́же за Христа́, я́ко злоде́й, носи́л еси́,
/ я́звы же, Па́вле, облобыза́ем, / я́же на сла́внем твое́м
и победоно́снем но́сиши телеси́.</p>

<p class="MsoNormal" id="n18510"><span style="color:red" id="n18511">Н</span>ы́не разреши́лся еси́,
апо́столе, ко И́же тобо́ю непреста́нно Жела́емому, / с
Ни́мже я́ко служи́тель водворя́яся, / непреста́нными мольба́ми
твоя́ рабы́ к себе́ привлецы́.</p>

<p class="MsoNormal" id="n18512"><span style="color:red" id="n18513">Н</span>ы́не ника́коже в гада́ниих,
ниже́ в зерца́ле Христо́с тебе́ зрим есть, / лице́м же
па́че зри́тся к лицу́, / соверше́нне тебе́ ра́зум
открыва́я Божества́.</p>

<p class="MsoNormal" id="n18514"><span style="color:red" id="n18515">Богородичен:</span> Ты, Пресвята́я
Богома́ти, похвала́ Христо́вых апо́столов была́ еси́,
/ му́чеников же сла́ва и проро́ков основа́ние. / Те́мже,
ве́рнии, Тя вси достодо́лжно велича́ем.</p>

<p class="MsoNormal" id="n18516"><span style="color:red" id="n18517">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n18518">Светилен.<br id="n18519">
Подобен: Жены́, услы́шите:</h3>

<p class="MsoNormal" id="n18520"><span style="color:red" id="n18521">А</span>по́столов вси верх воспое́м,
Петра́ и Па́вла Боже́ственныя, / вселе́нныя свети́льники,
пропове́дники ве́ры, богосло́вныя трубы́, уче́ний сказа́тели,
/ церко́вныя столпы́ и разори́тели ле́сти. <span style="color:red" id="n18522">(2)</span></p>

<p class="MsoNormal" id="n18523"><span style="color:red" id="n18524">Слава, и ныне, Богородичен: </span>Вели́ко
и пресла́вно рождества́ Твоего́ та́инство, Богора́дованная
Отрокови́це и Богома́ти Де́во, / проро́цы пропове́даша,
апо́столи научи́ша, му́ченицы испове́даша, / А́нгели же
воспева́ют и челове́цы покланя́ются.</p>

<h3 id="n18525">На хвалитех стихиры на 4, глас 4.<br id="n18526">
Подобен: Зва́нный свы́ше:</h3>

<p class="MsoNormal" id="n18527"><span style="color:red" id="n18528">С</span> небесе́ благода́ть
прие́м, / егда́ вопроше́ние ученико́м Спас дванадесяточи́сленным
рече́ апо́столом: / кого́ Мя глаго́лют челове́цы бы́ти?
/ Тогда́ у́бо лу́чший апо́столов Петр, / богосло́вствуя,
отвеща́, я́сно возопи́в: / Ты еси́ Христо́с, Жива́го
Бо́га Сын. / Те́мже досто́йно ублажа́ется, / я́ко свы́ше
прие́м открове́ние, / вяза́ти же и реши́ти пра́ведно прие́м.</p>

<p class="MsoNormal" id="n18529"><span style="color:red" id="n18530">И́</span>же от Отца́ я́влься
Бо́жие Сло́во, – / кого́ Мя непщу́ете? – вопроша́ющу Христу́.
/ Ты Жива́го Отца́ Сын, – / я́ко всем уста́ богогласу́я,
/ а́бие возопи́л еси́, / те́мже и блаже́н еси́, Си́моне
вар Ио́на, / возме́здие прия́л еси́. / И́бо сла́вит
Бог Сего́ ве́рно сла́вящия, / и к восприя́тию бога́тно
призыва́ет, / и ка́меня тебе́ непосты́дна, / Це́ркви водруже́ние
и основа́ние положи́.</p>

<p class="MsoNormal" id="n18531"><span style="color:red" id="n18532">С</span>вы́ше зван быв, / а не от
челове́к, / егда́ земна́я тьма помрачи́ о́чи теле́сныя,
/ нече́стия облича́я се́тование, / тогда́ Небе́сный свет
облиста́ мы́сленнии о́чи, / благоче́стия открыва́я красоту́.
/ Те́мже позна́л еси́ изводя́щаго свет из тьмы, / Христа́
Бо́га на́шего, / Его́же моли́ / спасти́ и просвети́ти
ду́ши на́ша.</p>

<p class="MsoNormal" id="n18533"><span style="color:red" id="n18534">Х</span>ристопропове́дник сый,
/ кре́стную похвалу́ нося́й, / ты многорачи́тельную Боже́ственную
любо́вь, / я́ко зря́щих связу́ющую к Жела́емому, / вои́стинну
па́че всех проразсуди́л еси́. / Те́мже и у́зник прозва́лся
еси́ Христо́в, / напа́стей неудо́бство, / я́ко сладча́йшее
пи́щи вся́кия, изво́ливый, / и честны́я кончи́ны разреше́ния
сподо́бился еси́, / живы́й Влады́це твоему́, / Его́же
моли́ / спасти́ и просвети́ти ду́ши на́ша.</p>

<p class="MsoNormal" id="n18535"><span style="color:red" id="n18536">Слава, глас 6. Космы монаха:</span> Всечестны́й
апо́столов приспе́ пра́здник Це́ркви Христо́ве, / хода́тайствующий
спасе́ние всем нам. / Та́йно у́бо восплеска́вше, к сим рцем:
/ ра́дуйтеся, свети́льницы су́щим во тьме, / мы́сленнаго Со́лнца
зари́ облиста́ющии. / Ра́дуйтеся, Пе́тре и Па́вле, / уче́ний
Боже́ственных основа́ния незы́блема, / дру́зи Христо́вы,
сосу́ди честни́и. / Прииди́те посреди́ нас неви́димо, /
сподобля́юще даро́в невеще́ственных / ваш пра́здник восхваля́ющих
пе́сньми.</p>

<p class="MsoNormal" id="n18537"><span style="color:red" id="n18538">И ныне: </span>Богоро́дице, Ты еси́
лоза́ и́стинная, / возрасти́вшая нам Плод Живота́, / Тебе́
мо́лимся, / моли́ся, Влады́чице, со святы́ми апо́столы,
/ поми́ловати ду́ши на́ша.</p>

<p class="MsoNormal" id="n18539"><span style="color:red" id="n18540">Славословие великое. И отпуст.</span></p>

<h2 id="n18541"><a name="_НА_ЛИТУРГИИ_25" id="n18542"></a>НА ЛИТУРГИИ</h2>

<p class="MsoNormal" id="n18543"><span style="color:red" id="n18544">Блаженны от канона апостола Петра, песнь
3-я на 4, и Павла, песнь 6-я на 4.</span></p>

<h3 id="n18545">Тропарь апостолов, глас 4:</h3>

<p class="MsoNormal" id="n18546"><span style="color:red" id="n18547">А</span>по́столов первопресто́льницы
/ и вселе́нныя учи́телие, / Влады́ку всех моли́те / мир вселе́нней
дарова́ти / и душа́м на́шим ве́лию ми́лость.</p>

<h4 id="n18548">Кондак апостолов, глас 2:</h4>

<p class="MsoNormal" id="n18549"><span style="color:red" id="n18550">Т</span>ве́рдыя и Боговеща́нныя
пропове́датели, / верх апо́столов Твои́х, Го́споди, / прия́л
еси́ в наслажде́ние благи́х Твои́х и поко́й: / боле́зни
бо о́нех и смерть прия́л еси́ па́че вся́каго всепло́дия,
/ Еди́не, све́дый серде́чная.</p>

<h3 id="n18551">Прокимен, глас 8:</h3>

<p class="MsoNormal" id="n18552"><span style="color:red" id="n18553">В</span>о всю зе́млю изы́де
веща́ние их / и в концы́ вселе́нныя глаго́лы их.<span style="color:red" id="n18554"> Стих: </span>Небеса́ пове́дают сла́ву Бо́жию,
творе́ние же руку́ Его́ возвеща́ет твердь.</p>

<h3 id="n18555">Апостол к Коринфяном, зачало 193.</h3>

<p class="MsoNormal" id="n18556"><span style="color:red" id="n18557">Б</span>ра́тие, о не́мже а́ще
дерза́ет кто, [несмы́сленно глаго́лю:] дерза́ю и аз. Евре́и
ли суть? И аз. Изра́ильте ли суть? И аз. Се́мя Авраа́мле ли суть?
И аз. Служи́телие ли Христо́вы суть? [Не в му́дрости глаго́лю,]
па́че аз. В труде́х мно́жае, в ра́нах пребо́ле, в темни́цах
и́злиха, в сме́ртех мно́гащи. От иуде́й пятькра́ты четы́ридесять,
ра́зве еди́ныя, прия́х. Три́щи па́лицами бие́н бых,
еди́ною ка́меньми наме́тан бых; трикра́ты кора́бль опрове́ржеся
со мно́ю; нощь и день во глубине́ сотвори́х. В пу́тных ше́ствиих
мно́жицею; беды́ в река́х, беды́ от разбо́йник, беды́
от сро́дник, беды́ от язы́к, беды́ во граде́х, беды́
в пусты́ни, беды́ в мо́ри, беды́ во лжебра́тии. В труде́
и по́двизе, во бде́ниих мно́жицею, во а́лчбе и жа́жди,
в поще́ниих мно́гащи, в зиме́ и наготе́. Кроме́ вне́шних,
нападе́ние е́же по вся дни, и попече́ние всех церкве́й. Кто
изнемога́ет, и не изнемога́ю; кто соблазня́ется, и аз не разжиза́юся?
А́ще хвали́тися ми подоба́ет, я́же о не́мощи мое́й
похвалю́ся. Бог и Оте́ц Го́спода на́шего Иису́са Христа́
весть, Сый благослове́н во ве́ки, я́ко не лгу. В Дама́сце язы́ческий
князь Аре́фы царя́ стрежа́ше Дама́ск град, я́ти мя хотя́,
и око́нцем в ко́шнице све́шен бых по стене́, и избего́х
из руку́ его́. Похвали́тися же не по́льзует ми: прииду́
бо в виде́ния и открове́ния Госпо́дня. Вем челове́ка о Христе́,
пре́жде лет четырина́десяти, [а́ще в те́ле, не вем, а́ще
ли кроме́ те́ла, не ве́м, Бог весть,] восхище́на бы́вша
такова́го до тре́тияго Небесе́. И вем такова́ челове́ка,
[а́ще в те́ле, или́ кроме́ те́ла, не вем, Бог весть,] я́ко
восхище́н бысть в рай, и слы́ша неизрече́нны глаго́лы, и́хже
не леть есть челове́ку глаго́лати. О такове́м похвалю́ся, о
себе́ же не похвалю́ся, то́кмо о не́мощех мои́х. А́ще
бо восхощу́ похвали́тися, не бу́ду безу́мен, и́стину бо
реку́, щажду́ же, да не ка́ко кто вознепщу́ет о мне па́че,
е́же ви́дит мя, или́ слы́шит что от мене́. И за премно́гая
открове́ния да не превозношу́ся, даде́ся ми па́костник пло́ти,
а́ггел сатани́н, да ми па́кости де́ет, да не превозношу́ся.
О сем трикра́ты Го́спода моли́х, да отсту́пит от мене́.
И рече́ ми: довле́ет ти благода́ть Моя́: си́ла бо Моя́
в не́мощи соверша́ется. Сла́дце у́бо похвалю́ся па́че
в не́мощех мои́х, да всели́тся в мя си́ла Христо́ва.</p>

<p class="MsoNormal" align="right" style="text-align:right" id="n18558"><span style="font-size:
8.0pt;color:red" id="n18559">2 Кор 11:22–12:9</span></p>

<h3 id="n18560">Аллилуиа, глас 1.</h3>

<p class="MsoNormal" id="n18561"><span style="color:red" id="n18562">Стих:</span> Испове́дят Небеса́
чудеса́ Твоя́, Го́споди. <span style="color:red" id="n18563">Стих:</span> Бог
прославля́емь в сове́те святы́х.</p>

<h3 id="n18564">Евангелие от Матфея, зачало 67.</h3>

<p class="MsoNormal" id="n18565"><span style="color:red" id="n18566">В</span>о вре́мя о́но, прише́д
Иису́с во страны́ Кесари́и Фили́пповы, вопроша́ше ученики́
Своя́, глаго́ля: кого́ Мя глаго́лют челове́цы бы́ти,
Сы́на Челове́ческаго? Они́ же ре́ша: о́ви у́бо Иоа́нна
Крести́теля, ини́и же Илию́, друзи́и же Иереми́ю, или́
еди́наго от проро́к. Глаго́ла им Иису́с: вы же кого́ Мя
глаго́лете бы́ти? Отвеща́в же Си́мон Петр рече́: Ты еси́
Христо́с, Сын Бо́га жива́го. И отвеща́в Иису́с рече́
ему́: блаже́н еси́, Си́моне, вар Ио́на, я́ко плоть
и кровь не яви́ тебе́, но Оте́ц Мой, и́же на Небесе́х.
И Аз же тебе́ глаго́лю, я́ко ты еси́ Петр, и на сем ка́мени
сози́жду Це́рковь Мою́, и врата́ а́дова не одоле́ют
ей. И дам ти ключи́ Ца́рства Небе́снаго, и е́же а́ще свя́жеши
на земли́, бу́дет свя́зано на Небесе́х, и е́же а́ще
разреши́ши на земли́, бу́дет разреше́но на Небесе́х.</p>

<p class="MsoNormal" align="right" style="text-align:right" id="n18567"><span style="font-size:
8.0pt;color:red" id="n18568">Мф 16:13–19</span></p>

<h3 id="n18569">Причастен:</h3>

<p class="MsoNormal" id="n18570"><span style="color:red" id="n18571">В</span>о всю зе́млю изы́де
веща́ние их / и в концы́ вселе́нныя глаго́лы их. / <span style="color:red" id="n18572">А</span>ллилу́иа, <span style="color:red" id="n18573">трижды.</span></p>

<p class="MsoNormal" id="n18574"><span style="color:red" id="n18575">Рядовый Апостол и Евангелие вычитаем
прежде. На трапезе утешение братии великое. Аще случится сей праздник святых апостол
в среду или в пяток, ямы рыбу и пием вино.</span></p>

<p class="MsoNormal" id="n18576"><span style="color:red" id="n18577">Подобает ведати: Яко аще случится праздник
святых апостол в неделю, предваряются вся воскресная.</span></p>

<h3 id="n18578">Молитва</h3>

<p class="MsoNormal" id="n18579"><span style="color:red" id="n18580">О</span> пресла́внии апо́столи
Пе́тре и Па́вле, ду́ши за Христа́ преда́вшии и кро́вию
ва́шею па́жить Его́ удобри́вшии! Услы́шите чад ва́ших
моли́твы и воздыха́ния, се́рдцем сокруше́нным ны́не приноси́мыя.
Се бо беззако́ньми омрачи́хомся и того́ ра́ди беда́ми,
я́коже ту́чами, обложи́хомся, еле́я же до́браго жития́
обнища́хом зело́. О си́льнии! Понеси́те не́мощи на́ша,
не отлуча́йтеся ду́хом от нас, да не разлучи́мся вконе́ц от
любве́ Бо́жия, но кре́пким заступле́нием ва́шим нас защити́те,
да поми́лует Госпо́дь всех нас моли́тв ва́ших ра́ди, да
истреби́т же рукописа́ние безме́рных грехо́в на́ших и да
сподо́бит со все́ми святы́ми блаже́ннаго Ца́рствия и бра́ка
А́гнца Своего́, Ему́же честь, и сла́ва, и благодаре́ние,
и поклоне́ние во ве́ки веко́в. Ами́нь.</p>

<p class="MsoNormal" id="n18581">&nbsp;</p>

<p class="MsoNormal" id="n18582">&nbsp;</p>

<p class="MsoNormal" id="n18583"><a href="#_ОГЛАВЛЕНИЕ" id="n18584"><span style="color:red" id="n18585">В оглавление.</span></a></p>

<p class="MsoNormal" id="n18586">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n18587"><br clear="all" style="page-break-before:always" id="n18588">
</span>

<div class="WordSection44" id="n18589">

<p class="MsoNormal" align="right" style="text-align:right" id="n18590"><span style="color:
red" id="n18591">Месяца июля в 15-й день</span></p>

<h1 id="n18592"><a name="_Ref358659761" id="n18593"></a><a name="_СВЯТАГО_РАВНОАПОСТОЛЬНОГО_ВЕЛИКОГО" id="n18594"></a>СВЯТАГО
РАВНОАПОСТОЛЬНАГО<br id="n18595">
ВЕЛИКАГО КНЯЗЯ ВЛАДИМИРА,<br id="n18596">
НАРЕЧЕННАГО ВО СВЯТОМ<span lang="EN-US" id="n18597"><br id="n18598">
</span>КРЕЩЕНИИ ВАСИЛИЯ</h1>

<h2 id="n18599"><a name="_НA_МАЛОЙ_ВЕЧЕРНИ" id="n18600"></a>НА МАЛЕЙ ВЕЧЕРНИ</h2>

<h3 id="n18601">На Го́споди, воззва́х: поставим стихов 4<br id="n18602">
и поем стихиры, глас 1.<br id="n18603">
Подобен: Небе́сных чино́в:</h3>

<p class="MsoNormal" id="n18604"><span style="color:red" id="n18605">Д</span>есни́цею Всевы́шняго
укрепле́н, / вели́кий кня́же Влади́мире, / и́дольскую
пре́лесть отри́нул еси́, сла́вне, / и, святы́м Креще́нием
просвети́вся, / све́том позна́ния Христо́ва / зе́млю
на́шу озари́л еси́. <span style="color:red" id="n18606">(2)</span></p>

<p class="MsoNormal" id="n18607"><span style="color:red" id="n18608">Н</span>ача́льника на́шего
во благоче́стии христиа́нстем, / прииди́те, восхва́лим, лю́дие
росси́йстии, / присносла́внаго вели́каго кня́зя Влади́мира,
/ и́долы попра́вшего / и святы́м Креще́нием / зе́млю
Ру́сскую просвети́вшаго.</p>

<p class="MsoNormal" id="n18609"><span style="color:red" id="n18610">С</span>ветоно́сная твоя́
па́мять, / равноапо́столе, / днесь возсия́ нам всера́достно,
/ веселя́щи ду́ши и сердца́ / твоего́ Богоразу́мия
добро́тою, / вели́кий кня́же Влади́мире.</p>

<p class="MsoNormal" id="n18611"><span style="color:red" id="n18612">Слава, глас 6. Самогласен:</span> Днесь
страна́ на́ша, / я́ко но́ваго царя́ Константи́на,
тя стяжа́вши, / све́тло ликовству́ет, / вели́кий кня́же
Влади́мире, / ра́достно па́мять твою́ торжеству́ющи, /
мы же, ча́да твоя́, моле́бно вопие́м ти: / моли́ся,
равноапо́столе, ко Го́споду / спасти́ и просвети́ти ду́ши
на́ша.</p>

<p class="MsoNormal" id="n18613"><span style="color:red" id="n18614">И ныне, Богородичен, глас тойже:</span>
Никто́же, притека́яй к Тебе́, / посра́млен от Тебе́
исхо́дит, / Пречи́стая Богоро́дице Де́во, / но про́сит
благода́ти / и прие́млет дарова́ние к поле́зному проше́нию.</p>

<h3 id="n18615">На стиховне стихиры, глас 2.<br id="n18616">
Подобен: До́ме Евфра́фов:</h3>

<p class="MsoNormal" id="n18617"><span style="color:red" id="n18618">О</span>т земны́х к Небе́сным
прише́л еси́, ра́дуяся, / вели́кий кня́же Влади́мире,
/ и, по́честь восприе́м от Христа́ Бо́га, / Тому́ моли́ся
/ спасти́ся душа́м на́шим.</p>

<p class="MsoNormal" id="n18619"><span style="color:red" id="n18620">Стих:</span> <b id="n18621">Вознесо́х
избра́ннаго / от люде́й Мои́х.</b></p>

<p class="MsoNormal" id="n18622"><span style="color:red" id="n18623">Л</span>уча́ми Богоразу́мия
просвети́вся, / и́долы попра́л еси́, / равноапо́столе,
/ Христо́ву же ве́ру / во оте́чествии твое́м насади́л
еси́.</p>

<p class="MsoNormal" id="n18624"><span style="color:red" id="n18625">Стих:</span> <b id="n18626">Еле́ем
святы́м Мои́м / пома́зах его́.</b></p>

<p class="MsoNormal" id="n18627"><span style="color:red" id="n18628">С</span>та́до твое́
соблюди́, / его́же ко Христо́ву позна́нию приве́л еси́,
/ вели́кий кня́же Влади́мире, / и держа́ву Росси́йскую
/ в ми́ре сохраня́й при́сно.</p>

<p class="MsoNormal" id="n18629"><span style="color:red" id="n18630">Слава, и ныне, глас 8. Самогласен:</span>
Прииди́те, возра́дуемся, / Засту́пницу ро́да на́шего
воспева́юще днесь, / Пречи́стую Де́ву Богоро́дицу, / Е́йже
вели́кий князь Влади́мир / храм прече́стен созда́ / и
десяти́ну тому́ от име́ний свои́х дая́ше, / ему́же
подража́юще, / вме́сто десяти́ны пе́сни хвале́бныя Ей
принесе́м, / зову́ще и глаго́люще: / Пала́то Сло́ва /
и све́тлый Черто́же всех Царя́, / сподо́би нас, смире́нных,
покро́ва Твоего́ / и бу́ди нам Помо́щница / во спасе́ние
душ на́ших.</p>

<h3 id="n18631">Тропарь, глас 4:</h3>

<p class="MsoNormal" id="n18632"><span style="color:red" id="n18633">У</span>подо́бился еси́
купцу́, и́щущему до́браго би́сера, / славнодержа́вный
Влади́мире, / на высоте́ стола́ сидя́ ма́тере градо́в,
богоспаса́емого Ки́ева: / испыту́я же и посыла́я к Ца́рскому
гра́ду уве́дети правосла́вную ве́ру, / и обре́л еси́
безце́нный би́сер – Христа́, / избра́вшаго тя, я́ко
втора́го Па́вла, / и оттря́сшаго слепоту́ во святе́й
купе́ли, / душе́вную, вку́пе и теле́сную. / Те́мже пра́зднуем
твое́ успе́ние, / лю́дие твои́ су́ще, / моли́
спасти́ся держа́вы твоея́ Росси́йския нача́льником и
мно́жеству владо́мых.</p>

<h2 id="n18634"><a name="_НА_ВЕЛИЦЕЙ_ВЕЧЕРНИ_26" id="n18635"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n18636"><span style="color:red" id="n18637">Б</span>лаже́н муж: <span style="color:red" id="n18638">1-й антифон.</span></p>

<h3 id="n18639">На Го́споди, воззва́х: стихиры на 8, глас 4.<br id="n18640">
Подобен: Я́ко до́бля:</h3>

<p class="MsoNormal" id="n18641"><span style="color:red" id="n18642">В</span>торы́й ты был еси́
Константи́н / сло́вом и де́лом: / он во христиа́нское вре́мя
роди́ся / и мно́га ле́та во е́ллинстве сотвори́л есть.
/ Ты же от варя́г роди́вся, / но возлюби́л еси́ возлюби́вшаго
тя Христа́, / к Нему́же возше́л еси́, ра́дуяся. / Его́же
моля́ не преста́й о чту́щих па́мять твою́. <span style="color:red" id="n18643">(2)</span></p>

<p class="MsoNormal" id="n18644"><span style="color:red" id="n18645">В</span>есели́тся ве́чно,
све́тло сия́ющи, гора́ Сина́йская, / Моисе́йским
освяти́вшися зако́ном, / Неви́димаго ви́девши, / све́тло
же сия́я, весели́тся и ра́дуется / вели́кий град твой, Васи́лие,
/ не я́ко во мра́це, / но я́ко в Ду́се, Сы́на со Отце́м
ви́дя в себе́ сла́вима. / Его́же моли́ / спасти́
и просвети́ти ду́ши на́ша. <span style="color:red" id="n18646">(2)</span></p>

<p class="MsoNormal" id="n18647"><span style="color:red" id="n18648">Я́</span>коже оте́ц духо́вно,
царь же чу́вственно / Росси́йским лю́дем был еси́, Васи́лие:
/ и́стинный же пропове́датель, я́ко апо́стол Христо́в,
/ провозвести́л еси́ спаси́тельное Креще́ние / и, тем све́тло
просвети́в, освяти́л еси́ лю́ди твоя́ / во всех страна́х
ца́рствия твоего́, блаже́нне. <span style="color:red" id="n18649">(2)</span></p>

<p class="MsoNormal" id="n18650"><span style="color:red" id="n18651">К</span>о́рень правове́рия
ты был еси́, Васи́лие, / напое́н же Ду́хом Пресвяты́м,
/ возрасти́вый нам ве́тви богосажде́нныя, / цвет благоуха́ния
источа́ющия, / Бори́са чу́днаго и Гле́ба, ревни́теля
благоче́стию, / кипя́щия всем ве́рным оби́льно чудесы́.
/ С ни́миже предстоя́ Христу́, / моли́ся спасти́ и
просвети́ти ду́ши на́ша. <span style="color:red" id="n18652">(2)</span></p>

<p class="MsoNormal" id="n18653"><span style="color:red" id="n18654">Слава, глас 8:</span> Прииди́те,
стеце́мся вси / в честне́й па́мяти отца́ Росси́йскаго /
и наста́вника на́шего Влади́мира: / сей бо от варя́г роди́ся,
/ и возлюби́ возлюби́вшаго его́ Христа́, / к Нему́же
взы́де, ра́дуяся, / с прама́терию свое́ю Еле́ною. /
Вся бо лю́ди своя́ научи́ ве́ровати / и покланя́тися в
Тро́ице еди́ному Бо́гу, / и́долы же разруши́в, попра́
/ и израсти́ нам своя́ честны́я ле́торасли, / Рома́на
и Дави́да. / Те́мже и мы, све́тло ны́не пе́сньми па́мять
их ве́рно чту́ще, / любо́вию пра́зднуем: / да мо́лятся
о нас ко Го́споду, / во́инству на́шему пода́ти побе́ды
на пога́ныя враги́, / и умири́ти весь мир, и спасти́ ду́ши
на́ша.</p>

<p class="MsoNormal" id="n18655"><span style="color:red" id="n18656">И ныне, Богородичен:</span> Царь
Небе́сный / за человеколю́бие на земли́ яви́ся, / и с
челове́ки поживе́, / от Де́вы бо Чи́стыя плоть
прие́мый / и из Нея́ проше́дый с восприя́тием. / Еди́н
есть Сын, сугу́б естество́м, / но не Ипоста́сию. / Те́мже
соверше́нна Того́ Бо́га / и соверше́нна Челове́ка
вои́стину пропове́дающе, / испове́дуем Христа́ Бо́га
на́шего, / Его́же моли́, Ма́ти Безневе́стная, /
поми́ловатися душа́м на́шим.</p>

<p class="MsoNormal" id="n18657"><span style="color:red" id="n18658">Вход. Прокимен дне. И чтения.</span></p>

<h3 id="n18659">Царств тре́тиих чте́ние.</h3>

<p class="MsoNormal" id="n18660"><span style="color:red" id="n18661">С</span>та Соломо́н пред лице́м
же́ртвенника Госпо́дня пред всем собо́ром Изра́илевым, и
возде́в ру́це свои́ на не́бо, и рече́: Го́споди
Бо́же Изра́илев, несть бог, я́коже Ты, на небеси́ горе́
и на земли́ до́ле. А́ще бо не́бо и не́бо небесе́
не довле́ют Тебе́, ка́ко дом сей, его́же созда́х и́мени
Твоему́? Оба́че да при́зриши на моли́тву мою́, Го́споди
Бо́же Изра́илев, услы́шати моле́ния и моли́тву, е́юже
раб Твой мо́лится пред Тобо́ю к Тебе́ днесь. Да бу́дут о́чи
Твои́ отве́рсты на дом сей день и нощь, на ме́сто сие́, о
не́мже глаго́лал еси́: бу́дет И́мя Мое́ та́мо,
е́же услы́шати моли́тву, е́юже мо́лится раб Твой на ме́сте
сем во дни и но́щи. И послу́шати мольбы́ раба́ Твоего́
и люде́й Твои́х Изра́иля. И ели́ка а́ще помо́лятся
к Тебе́ на ме́сте сем, и Ты услы́шиши на ме́сте жили́ща
Твоего́ на Небеси́, и сотвори́ши, и ми́лостив бу́деши
им.</p>

<p class="MsoNormal" align="right" style="text-align:right" id="n18662"><span style="font-size:
8.0pt;color:red" id="n18663">3 Цар 8:22-23, 27-30</span></p>

<h3 id="n18664">Проро́чества Иса́иина чте́ние.</h3>

<p class="MsoNormal" id="n18665"><span style="color:red" id="n18666">Д</span>а возра́дуется
душа́ моя́ о Го́споде: облече́ бо мя в ри́зу
спасе́ния, и оде́ждою весе́лия оде́я мя, я́ко
жениху́, возложи́ мне вене́ц, я́ко неве́сту,
украси́ мя красото́ю. И я́ко земля́, растя́щая цвет
свой, и я́ко вертогра́д се́мена своя́ прозяба́ет, та́ко
возсия́ет Госпо́дь пра́вду и ра́дость пред все́ми
язы́ки. Сио́на ра́ди не умо́лкну, и Иерусали́ма ра́ди
не попущу́, до́ндеже у́бо изы́дет, я́ко свет,
пра́вда моя́, спасе́ние же мое́, я́ко свеща́,
разжже́тся. И у́зрят язы́цы пра́вду твою́ и вси
ца́рие зе́мстии сла́ву твою́, и нареку́тся
и́менем твои́м но́вым, е́же Госпо́дь имену́ет
е́. И бу́деши вене́ц добро́ты в руце́ Госпо́дни,
и диади́ма ца́рствия в руце́ Бо́га твоего́. И
ктому́ не нарече́шися оста́влен, и земля́ твоя́
ктому́ не нарече́тся пуста́, тебе́ бо нарече́тся
во́ля моя́, и земля́ твоя́ вселе́нная, я́ко
благоволи́т Госпо́дь в тебе́, и земля́ твоя́
насели́тся. И я́ко живы́й ю́ноша с де́вою, та́ко
поживу́т сы́нове твои́ с тобо́ю. И бу́дет, и́мже
о́бразом возвесели́тся жени́х о неве́сте, та́ко
возвесели́тся Госпо́дь о тебе́.</p>

<p class="MsoNormal" align="right" style="text-align:right" id="n18667"><span style="font-size:
8.0pt;color:red" id="n18668">Ис 61:10 – 62:5</span></p>

<h3 id="n18669">Проро́чества Иса́иина чте́ние.</h3>

<p class="MsoNormal" id="n18670"><span style="color:red" id="n18671">С</span>вети́ся, свети́ся,
Иерусали́ме, прии́де бо твой свет, и сла́ва Госпо́дня на тебе́
возсия́. Я́ко се тьма покры́ет зе́млю, и мрак на
язы́ки, на тебе́ же яви́тся Госпо́дь, и сла́ва Его́
на тебе́ у́зрится. И по́йдут ца́рие све́том
твои́м, и язы́цы све́тлостию восто́ка твоего́.
Возведи́ о́крест о́чи твои́, и виждь со́бранная
ча́да твоя́: прии́дут вси сы́нове твои́
издале́ча, и дще́ри твои́ на ра́менех во́змутся. Тогда́
у́зриши, и возра́дуешися, и убои́шися, и ужа́снешися
се́рдцем, егда́ преложи́т на тя бога́тство мо́ря, и
язы́к, и люде́й. И прии́дут ти стада́ велблу́д, и
покры́ют тя велблу́ды Мадиа́мстии и Гефа́рстии, вси от
Савы́ прии́дут, нося́ще тебе́ зла́то и лива́н,
принесу́т тебе́ и ка́мень че́стен, и спасе́ние от Го́спода
благовозвестя́т. И вся о́вцы Кида́рския соберу́тся тебе́,
и овни́ Навео́фстии прии́дут тебе́, и вознесу́тся
прия́тная на же́ртвенник Мой, и дом моли́твы Моея́
просла́вится. Ки́и суть, и́же я́ко о́блацы летя́т
и я́ко го́лубие со птенцы́ свои́ми? Со Мно́ю есть
Сио́н, Мене́ о́строви ожида́ша и корабли́
фарси́йстии в пе́рвых, е́же привести́ ча́да твоя́
издале́ча, и сребро́ и зла́то их с ни́ми, за И́мя
Госпо́дне Свято́е и за е́же Свято́му Изра́илеву
сла́вну бы́ти. И созиждут сы́нове иноро́днии сте́ны твоя́,
и ца́рие их предста́нут тебе́, за гнев бо Мой порази́х тя и
за ми́лость Мою́ возлюби́х тя. И отве́рзутся врата́ твоя́,
Иерусали́ме, вы́ну день и нощь, и не затворя́тся, е́же
ввести́ к тебе́ си́лу язы́ков и ца́ри их
ведо́мыя. Язы́цы бо и ца́рие, и́же тебе́ не
порабо́тают, поги́бнут, и язы́цы запусте́нием
запусте́ют. И сла́ва Лива́нова к тебе́ прии́дет в
кипари́се, и пе́вке, и ке́дре вку́пе, просла́вити
ме́сто свято́е Мое́, и ме́сто ног Мои́х
просла́влю. И по́йдут к тебе́ боя́щеся, сы́нове
смири́вших тя и прогне́вавших тя, и покло́нятся следа́м ног
твои́х вси прогне́вавшии тя, и нарече́шися град Госпо́день,
Сио́н Свята́го Изра́илева. За е́же бы́ти тебе́
оста́влену и возненави́дену, и не бе помога́яй тебе́, и
положу́ тя в ра́дость ве́чную, весе́лие родо́м родо́в.
И изссе́ши млеко́ язы́ков, и бога́тство царе́й
сне́си, и разуме́еши, я́ко Аз Госпо́дь, спаса́яй тя и
избавля́яй тя, Бог Изра́илев.</p>

<p class="MsoNormal" align="right" style="text-align:right" id="n18672"><span style="font-size:
8.0pt;color:red" id="n18673">Ис 60:1-16</span></p>

<h3 id="n18674">На литии стихира храма,<br id="n18675">
таже святаго, глас 2:</h3>

<p class="MsoNormal" id="n18676"><span style="color:red" id="n18677">Д</span>несь возсия́ благочести́ваго
кня́зя Влади́мира па́мять, / я́ко ми́ро излия́нное:
/ Христа́ бо возлюби́в, и́долы преоби́дев, / це́ркви
Распе́ншемуся нас ра́ди на земли́ воздви́же / и на Небесе́х
прия́т Ца́рство и вене́ц.</p>

<p class="MsoNormal" id="n18678"><span style="color:red" id="n18679">В</span>торы́й ты бысть
Константи́н сло́вом и де́лом: / научи́лся еси́ правове́рию
/ и просвети́л еси́ зе́млю Ру́сскую святы́м Креще́нием
/ повеле́нием возлюби́вшаго тя Бо́га. / К Нему́же взы́де,
ра́дуяся, / Его́же и моли́, Христа́, Влади́мире,
непреста́нно / о чту́щих любо́вию па́мять твою́.</p>

<p class="MsoNormal" id="n18680"><span style="color:red" id="n18681">Слава, глас 6:</span> Прииди́те,
стеце́мся вси ве́рно / в честне́й па́мяти отца́
Росси́йскаго, / наста́вника на́шего Васи́лия: /сей бо, отне́леже
рожде́н бысть, / возлюби́ возлю́бльшаго и́ Христа́, /
к Нему́же и взы́де, ра́дуяся, с прама́терию Еле́ною. /
Тем и мы любе́зно пра́зднуем, / моля́щеся моли́тися о нас
ко Го́споду, / умири́ти мир и спасти́ ду́ши на́ша.</p>

<p class="MsoNormal" id="n18682"><span style="color:red" id="n18683">И ныне, Богородичен:</span> Творе́ц
и Изба́витель мой, Пречи́стая, / Христо́с Госпо́дь из
Твои́х ложе́сн проше́д, / в мя Оболки́йся, / пе́рвыя
кля́твы Ада́ма свободи́. / Те́мже Ти, Всечи́стая, /
я́ко Бо́жии Ма́тери же и Де́ве, / вои́стинну
вопие́м немо́лчно: / ра́дуйся А́нгельски, ра́дуйся,
Влады́чице, / Предста́тельство и Покро́ве, / и Спасе́ние
душ на́ших.</p>

<h3 id="n18684">На стиховне стихиры, глас 8.<br id="n18685">
Подобен: О, пресла́внаго чудесе́:</h3>

<p class="MsoNormal" id="n18686"><span style="color:red" id="n18687">О</span>, пресла́внаго чудесе́!
/ Велича́вый ра́зум погубля́ется днесь / и рыда́ют вся лука́вая
во́инства, / ви́дяще ветвь су́щу вседи́чну, / си́лою
Бо́жиею богонасажде́нну, и прославля́ему, / и све́тло
венчава́ему от Бо́га, / вели́каго Васи́лия, / на́шего
ве́рнаго нача́льника.</p>

<p class="MsoNormal" id="n18688"><span style="color:red" id="n18689">Стих:</span> <b id="n18690">Вознесо́х
избра́ннаго / от люде́й Мои́х.</b></p>

<p class="MsoNormal" id="n18691"><span style="color:red" id="n18692">Д</span>и́вная чуде́с пучи́на,
/ жестосе́рдия бо ра́зумом / и́же вотще́ шата́хуся, /
от лица́ днесь Васи́лиева / веселя́тся в честне́й Це́ркви,
/ и ца́рствует Христо́с Бог, / обре́т его́, я́ко Па́вла
пре́жде, / и поста́ви кня́зя ве́рна на земли́ Свое́й,
/ просвети́вшаго лю́ди своя́ честны́м Креще́нием.</p>

<p class="MsoNormal" id="n18693"><span style="color:red" id="n18694">Стих:</span> <b id="n18695">Еле́ем
святы́м Мои́м / пома́зах его́.</b></p>

<p class="MsoNormal" id="n18696"><span style="color:red" id="n18697">Р</span>а́дуйся, Росси́йская
похвало́. / Ра́дуйся, ве́рным прави́телю. / Ра́дуйся,
Боже́ственный Влади́мире, нача́льниче наш. / Ра́дуйся, ве́ры
забра́ло. / Ра́дуйся, чу́до чудесе́м пресла́вное / и
притека́ющим приста́нище ти́хое. / Ра́дуйся, всесвяты́й
ка́меню ве́ры / и моле́бниче о пою́щих тя / и велича́ющих
ве́рно.</p>

<p class="MsoNormal" id="n18698"><span style="color:red" id="n18699">Слава, глас тойже:</span> Нача́льника
благоче́стия, / и пропове́дника ве́ры, / и князе́й росси́йских
верхо́внаго, / днесь, Росси́йстии собо́ри, соше́дшеся, /
восхва́лим вели́каго Влади́мира, / апо́столом ра́внаго,
/ хвала́ми и пе́сньми духо́вными венча́ем его́, глаго́люще:
/ ра́дуйся, Христо́в во́ине прехра́брый, / я́ко томи́теля
врага́ до конца́ погуби́в / и нас от ле́сти его́ изба́вив,
/ приве́л еси́ Царю́ Христу́ Бо́гу. / Но, о преблаже́нне
и всехва́льне, / мир моли́ пода́ти оте́честву на́шему
/ и на пога́ныя побе́ды, / Це́ркви благостоя́ние / и душа́м
на́шим ве́лию ми́лость.</p>

<p class="MsoNormal" id="n18700"><span style="color:red" id="n18701">И ныне, Богородичен:</span> Влады́чице,
приими́ моли́твы раб Твои́х / и изба́ви нас / от
вся́кия ну́жды и печа́ли.</p>

<h3 id="n18702">Тропарь, глас 4:</h3>

<p class="MsoNormal" id="n18703"><span style="color:red" id="n18704">У</span>подо́бился еси́
купцу́, и́щущему до́браго би́сера, / славнодержа́вный
Влади́мире, / на высоте́ стола́ сидя́ ма́тере градо́в,
богоспаса́емого Ки́ева: / испыту́я же и посыла́я к Ца́рскому
гра́ду уве́дети правосла́вную ве́ру, / обре́л еси́
безце́нный би́сер – Христа́, / избра́вшаго тя, я́ко
втора́го Па́вла, / и оттря́сшаго слепоту́ во святе́й
купе́ли, / душе́вную, вку́пе и теле́сную. / Те́мже пра́зднуем
твое́ успе́ние, / лю́дие твои́ су́ще, / моли́
спасти́ся держа́вы твоея́ Росси́йския нача́льником и
мно́жеству владо́мых.</p>

<h4 id="n18705">Ин тропарь, глас 1:</h4>

<p class="MsoNormal" id="n18706"><span style="color:red" id="n18707">Я́</span>ко нача́льнику
Креще́ния / и ко́реню ве́ры / Боже́ственныя, / и́долов
разруши́телю, / блаже́нне кня́же Васи́лие равноапо́стольне,
вопие́м ти: / сла́ва вразу́мльшему тя Христу́ Бо́гу, /
сла́ва освяти́вшему тя Креще́нием Свои́м, / сла́ва
просвети́вшему тобо́ю всю страну́ Ру́сскую.</p>

<h4 id="n18708">Ин тропарь, глас 8:</h4>

<p class="MsoNormal" id="n18709"><span style="color:red" id="n18710">П</span>равове́рия наста́вниче
/ и всея́ Руси́ просвети́телю, / благочести́вый вели́кий
кня́же Влади́мире, / святы́м Креще́нием всех просвети́л
еси́ / и це́ркви мно́ги сла́вны укра́сил еси́, /
о прему́дре Васи́лие, / Христа́ Бо́га моли́ спасти́ся
душа́м на́шим.</p>

<h2 id="n18711"><a name="_НА_УТРЕНИ_32" id="n18712"></a>НА УТРЕНИ</h2>

<h3 id="n18713">На Бог Госпо́дь:<br id="n18714">
тропарь святаго дважды, глас 4:</h3>

<p class="MsoNormal" id="n18715"><span style="color:red" id="n18716">У</span>подо́бился еси́
купцу́, и́щущему до́браго би́сера, / славнодержа́вный
Влади́мире, / на высоте́ стола́ сидя́ ма́тере градо́в,
богоспаса́емого Ки́ева: / испыту́я же и посыла́я к Ца́рскому
гра́ду уве́дети правосла́вную ве́ру, / обре́л еси́
безце́нный би́сер – Христа́, / избра́вшаго тя, я́ко втора́го
Па́вла, / и оттря́сшаго слепоту́ во святе́й купе́ли, /
душе́вную, вку́пе и теле́сную. / Те́мже пра́зднуем
твое́ успе́ние, / лю́дие твои́ су́ще, / моли́
спасти́ся держа́вы твоея́ Росси́йския нача́льником и
мно́жеству владо́мых.</p>

<p class="MsoNormal" id="n18717"><span style="color:red" id="n18718">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n18719">По 1-й стихологии седален, глас 1:</h3>

<p class="MsoNormal" id="n18720"><span style="color:red" id="n18721">Я́</span>ко нача́льнику и
ко́реню ве́ры и и́долов разруши́телю, / блаже́нне кня́же,
равноапо́стольне Влади́мире, вопие́м ти: / моли́ Христа́
Бо́га грехо́в оставле́ние дарова́ти / пра́зднующим
любо́вию святу́ю па́мять твою́. <span style="color:red" id="n18722">(2)</span></p>

<p class="MsoNormal" id="n18723"><span style="color:red" id="n18724">Слава, и ныне, Богородичен:</span>
Наста́ви нас на путь покая́ния, укло́ньшияся при́сно к
безпу́тием зол / и Преблага́го прогне́вавшия Го́спода, /
Неискусобра́чная благослове́нная Мари́е, прибе́жище отча́янных
челове́ков, / Бо́жие жили́ще.</p>

<h3 id="n18725">По 2-й стихологии седален, глас 8:</h3>

<p class="MsoNormal" id="n18726"><span style="color:red" id="n18727">Н</span>аучи́вся неизрече́нною
от Бо́га вы́шнею му́дростию, / бога́тно к ра́зуму ве́ры
Его́ дости́гл еси́ и к добро́те Его́ ско́ро прите́кл
еси́. / Те́мже изъясни́л еси́ у́мныя твоя́ о́чи
/ и к ра́зуму возве́л еси́ благоче́стия ве́ры. / Того́
ра́ди пра́зднующе, глаго́лем: / благослове́н Бог, просвети́вый
све́том разу́мным се́рдце твое́, / свети́льниче све́тлый
Васи́лие, / моли́ Христа́ Бо́га грехо́в оставле́ние
дарова́ти / чту́щим любо́вию святу́ю па́мять твою́.
<span style="color:red" id="n18728">(2)</span></p>

<p class="MsoNormal" id="n18729"><span style="color:red" id="n18730">Слава, и ныне, Богородичен:</span> Грехо́вный
мрак покрыва́ет мя, и сту́дная моя́ дела́ без воздержа́ния
вы́ну, / и со́вестное томле́ние непреста́нно му́чит
мя. / Увы́ мне, где у́бо ны́не скры́юся? / К кому́ ли
прите́к, па́ки обря́щу по́мощь? / То́кмо к Тебе́,
Богома́тери, припа́даю и молю́ся Ти: / моли́ вы́ну
спасти́ся душа́м на́шим.</p>

<h3 id="n18731">Полиелей, тоже величание:</h3>

<p class="MsoNormal" id="n18732"><span style="color:red" id="n18733">В</span>елича́ем тя, / святы́й
равноапо́стольный кня́же Влади́мире, / и чтим святу́ю па́мять
твою́, / и́долы попра́вшаго / и всю Росси́йскую зе́млю
святы́м Креще́нием просвети́вшаго.</p>

<h3 id="n18734">Псалом избранный.</h3>

<p class="MsoNormal" id="n18735"><span style="font-size:8.0pt;color:red" id="n18736">Лик 1:</span> Блаже́н
муж, боя́йся Го́спода. <span style="font-size:8.0pt;color:red" id="n18737">2:</span>
В за́поведех Его́ восхо́щет зело́. <span style="font-size:
8.0pt;color:red" id="n18738">1:</span> Сла́ва и бога́тство в дому́ его́.
<span style="font-size:8.0pt;color:red" id="n18739">2:</span> И пра́вда его́ пребыва́ет
в век ве́ка. <span style="font-size:8.0pt;color:red" id="n18740">1:</span> В па́мять
ве́чную бу́дет пра́ведник. <span style="font-size:8.0pt;
color:red" id="n18741">2:</span> Пра́ведник я́ко фи́никс процвете́т, я́ко
кедр, и́же на Лива́не, умно́жится. <span style="font-size:8.0pt;
color:red" id="n18742">1:</span> Возвесели́тся пра́ведник о Го́споде, и упова́ет
на Него́. <span style="font-size:8.0pt;color:red" id="n18743">2:</span> Се́ устна́м
мои́м не возбраню́, Го́споди. <span style="font-size:8.0pt;
color:red" id="n18744">1:</span> Ты разуме́л еси́ пра́вду мою́, и и́стину
мою́. <span style="font-size:8.0pt;color:red" id="n18745">2:</span> И язы́к мой поучи́тся
пра́вде Твое́й, весь день хвале́ Твое́й. <span style="font-size:8.0pt;color:red" id="n18746">1:</span> Свет возсия́ пра́веднику,
и пра́вым се́рдцем весе́лие. <span style="font-size:8.0pt;
color:red" id="n18747">2:</span> Род пра́вых благослови́тся. <span style="font-size:8.0pt;color:red" id="n18748">1:</span> Сла́вою и че́стью венча́л
еси́ его́. <span style="font-size:8.0pt;color:red" id="n18749">2:</span> Я́ко
Ты благослови́ши пра́ведника, Го́споди. <span style="font-size:
8.0pt;color:red" id="n18750">1:</span> Я́ко ору́жием благоволе́ния венча́л
еси́ нас. <span style="font-size:8.0pt;color:red" id="n18751">2:</span> В ни́хже посети́
нас Восто́к с высоты́. <span style="font-size:8.0pt;color:red" id="n18752">1:</span>
Яви́тися во тьме и се́ни сме́ртней седя́щим. <span style="font-size:8.0pt;color:red" id="n18753">2:</span> Напра́вить но́ги на́ша
на путь ми́ра.</p>

<p class="MsoNormal" id="n18754"><span style="color:red" id="n18755">Сла́ва, и ны́не:</span> Аллилу́иа,<span style="color:red" id="n18756"> трижды.</span></p>

<h3 id="n18757">По полиелеи седален, глас 4:</h3>

<p class="MsoNormal" id="n18758"><span style="color:red" id="n18759">С</span>ко́рое и тве́рдое
стяжа́л еси́ тща́ние ко и́стинней ве́ре Христо́ве,
/ и, обре́т купе́ль Богомы́сленную и духо́вную, ско́ро
прите́кл еси́ любо́вию, / скве́рну прегреше́ний очи́стив,
лю́ди твоя́ освяти́л еси́. / Моли́ся Христу́ Бо́гу
спасти́ся душа́м на́шим.</p>

<p class="MsoNormal" id="n18760"><span style="color:red" id="n18761">Слава: </span>Ско́ро предвари́,
кня́же, ве́рных наста́вниче: / врази́ бо ху́лят и
претя́т нам, Христо́в уго́дниче. / Погуби́ ве́рою твое́ю
борю́щияся с на́ми, / да навы́кнут и ти́и сла́вити
твою́ па́мять, / нас же, пою́щих тя, спаса́й от вся́каго
гне́ва.</p>

<p class="MsoNormal" id="n18762"><span style="color:red" id="n18763">И ныне, Богородичен: </span>Сло́во
О́тчее, Христа́ Бо́га на́шего, / от Тебе́ воплоти́вшагося
позна́хом, Богоро́дице Де́во, / еди́на Чи́стая, еди́на
Благослове́нная, / тем, непреста́нно Тя воспева́юще, велича́ем.</p>

<h3 id="n18764">Степенна, 1-й антифон 4-го гласа:</h3>

<p class="MsoNormal" id="n18765"><span style="color:red" id="n18766">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n18767"><span style="color:red" id="n18768">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n18769"><span style="color:red" id="n18770">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n18771">Прокимен, глас 4:</h3>

<p class="MsoNormal" id="n18772"><span style="color:red" id="n18773">В</span>ознесо́х
избра́ннаго / от люде́й Мои́х. <span style="color:red" id="n18774">Стих:</span>
И́бо рука́ Моя́ засту́пит его́ и мы́шца Моя́
укрепи́т его́.</p>

<p class="MsoNormal" id="n18775"><span style="color:red" id="n18776">Другий прокимен:</span> Вся́кое
дыха́ние / да хва́лит Го́спода. <span style="color:red" id="n18777">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n18778">Евангелие от Иоанна, зачало 36.</h3>

<p class="MsoNormal" id="n18779"><span style="color:red" id="n18780">Р</span>ече́ Госпо́дь ко прише́дшым
к Нему́ иуде́ем: Аз есмь дверь: Мно́ю а́ще кто вни́дет,
спасе́тся, и вни́дет, и изы́дет, и па́жить обря́щет. Тать
не прихо́дит, ра́зве да укра́дет, и убие́т, и погуби́т:
аз приидо́х, да живо́т и́мут и ли́шше и́мут. Аз есмь па́стырь
до́брый: па́стырь до́брый ду́шу свою́ полага́ет за
о́вцы. А нае́мник, и́же несть па́стырь, ему́же не суть
о́вцы своя́, ви́дит во́лка гряду́ща и оставля́ет о́вцы,
и бе́гает, и волк расхи́тит их, и распу́дит о́вцы. А нае́мник
бежи́т, я́ко нае́мник есть и неради́т о овца́х. Аз есмь
па́стырь до́брый, и зна́ю Моя́, и зна́ют Мя Моя. Я́коже
зна́ет Мя Оте́ц, и Аз зна́ю Отца́, и ду́шу Мою́ полага́ю
за о́вцы. И и́ны о́вцы и́мам, я́же не суть от двора́
сего́, и ты́я Ми подоба́ет привести́: и глас Мой услы́шат,
и бу́дет еди́но ста́до, и еди́н па́стырь.</p>

<p class="MsoNormal" align="right" style="text-align:right" id="n18781"><span style="font-size:
8.0pt;color:red" id="n18782">Ин 10:9–16</span></p>

<h3 id="n18783">По 50-м псалме.</h3>

<p class="MsoNormal" id="n18784"><span style="color:red" id="n18785">Слава:</span> Моли́твами свята́го
равноапо́стольнаго вели́каго кня́зя Влади́мира, /
Ми́лостиве, очи́сти / мно́жества согреше́ний на́ших.</p>

<p class="MsoNormal" id="n18786"><span style="color:red" id="n18787">И ныне:</span> Моли́твами
Богоро́дицы, / Ми́лостиве, очи́сти / мно́жества согреше́ний
на́ших.</p>

<p class="MsoNormal" id="n18788"><span style="color:red" id="n18789">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n18790">И стихира, глас 8:</h3>

<p class="MsoNormal" id="n18791"><span style="color:red" id="n18792">А</span>по́столом ревни́теля
Влади́мира, / преблаже́ннаго отца́ и учи́теля, соше́дшеся,
восхва́лим, / и́мже Христа́ Бо́га позна́хом / и, от
тьмы к све́ту приближа́ющеся, / о́чи и сердца́ просвеща́ем,
/ в па́мять его́ ликовству́юще, ку́пно весели́мся, /
обре́тше его́ вожда́ правове́рна в Ца́рствие Небе́сное.</p>

<p class="MsoNormal" id="n18793"><span style="color:red" id="n18794">Канон Богородицы со ирмосом на 6: </span>Мно́гими
содержи́м напа́стьми:<span style="color:red" id="n18795"> писан сего месяца в 5-й
день. И святаго два канона на 8.</span></p>

<h3 id="n18796">Канон, глас 8. Песнь 1.</h3>

<p class="MsoNormal" id="n18797"><span style="color:red" id="n18798">Ирмос:</span> Посе́ченый несеко́маго
пресече́, / и ви́де со́лнце зе́млю, ю́же не ви́де;
/ лю́таго врага́ вода́ потопи́, / и непроходи́мое про́йде
Изра́иль. / Песнь же воспева́шеся: / Го́сподеви пои́м, сла́вно
бо просла́вися.</p>

<p class="MsoNormal" id="n18799"><span style="color:red" id="n18800">С</span>обезнача́льное Сло́во
Бо́жие, И́же дре́вле четы́рем стихи́ям Творе́ц /
и те́ми весь мир сотвори́вый, свя́занную страстьми́ ду́шу
мою́ разреши́, / я́ко да воспою́, лику́я, сла́внаго
кня́зя Васи́лия.</p>

<p class="MsoNormal" id="n18801"><span style="color:red" id="n18802">О</span>т выспрь соше́д, Влады́ко,
невеще́ственно на духо́вную го́ру, / свы́ше прося́щим
от Тебе́ оби́льну све́тлость душа́м посли́ / достодо́лжно
похвали́ти чу́днаго кня́зя Васи́лия.</p>

<p class="MsoNormal" id="n18803"><span style="color:red" id="n18804">Богородичен:</span> Ма́терем и
де́вам похвала́ Ты, Влады́чице, / ро́ждшая Жизнь, Творца́
ми́рови, ма́терских же боле́зней не ощути́ла еси́, /
но Ма́ти у́бо и Де́ва пребыла́ еси́. / Те́мже,
хва́ляще Тя, ра́дуйся, вопие́м Ти.</p>

<h4 id="n18805">Другий канон, глас 6. Песнь 1.</h4>

<p class="MsoNormal" id="n18806"><span style="color:red" id="n18807">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь пои́м,
вопия́ше.</p>

<p class="MsoNormal" id="n18808"><span style="color:red" id="n18809">П</span>рииди́те, ве́рнии,
песнь духо́вную возопие́м и просла́вим Христа́, / И́же
све́тло просла́вил есть честна́го Влади́мира, вели́каго
кня́зя.</p>

<p class="MsoNormal" id="n18810"><span style="color:red" id="n18811">И́</span>же се́мя се́ющему
да́руя, / Ты и мне да́руй сло́во, Да́телю благи́х, /
разреша́я ми соу́з язы́ка, и обнови́, Спа́се, к
славословле́нию ве́рно.</p>

<p class="MsoNormal" id="n18812"><span style="color:red" id="n18813">И́</span>же во́лею, а не
ну́ждею к Тебе́ всех призыва́еши, / я́коже дре́вле
Моисе́я и Иса́ию, / та́кожде и ны́не в се́рдце
возгласи́л еси́ ве́рнаго и достохва́льнаго кня́зя.</p>

<p class="MsoNormal" id="n18814"><span style="color:red" id="n18815">Богородичен:</span> Укра́шена
добро́тою доброде́телей, Богома́ти Чи́стая, / Бо́га и́стиннаго
зачала́ еси́, / нас Боже́ственными доброде́тельми просвети́вшаго.</p>

<p class="MsoNormal" id="n18816"><span style="color:red" id="n18817">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n18818">Песнь 3.</h3>

<p class="MsoNormal" id="n18819"><span style="color:red" id="n18820">Ирмос:</span> Утверди́ся се́рдце
мое́ во Го́споде, / вознесе́ся рог мой в Бо́зе мое́м,
/ разшири́шася на враги́ моя́ уста́ моя́, / возвесели́хся
о спасе́нии Твое́м.</p>

<p class="MsoNormal" id="n18821"><span style="color:red" id="n18822">Я́</span>ко труба́ богогла́сная,
возгласи́ язы́к твой, блаже́нне, духо́вный, / провозглаша́яй
всем конце́м земли́ Росси́йския Христо́во правове́рное
Креще́ние, / и́мже просвеще́н быв, мир весь просвети́л еси́.</p>

<p class="MsoNormal" id="n18823"><span style="color:red" id="n18824">С</span>ия́ет днесь, Васи́лие,
пресла́вная па́мять твоя́, / ю́же пра́зднуют
христоимени́тии лю́дие, / тебе́ похваля́юще, своего́
пра́отца, / и́хже к све́ту разу́мному приве́л еси́.</p>

<p class="MsoNormal" id="n18825"><span style="color:red" id="n18826">Богородичен:</span> Сень зако́на
пре́йде рождество́м Твои́м, Богоро́дице, благода́ти
прише́дши, / О́тчу Сло́ву, Христу́ Бо́гу на́шему,
/ Его́же позна́в, сла́вный князь Це́рковь Твою́ све́тло
украси́л есть.</p>

<p class="MsoNormal" id="n18827">&nbsp;</p>

<p class="MsoNormal" id="n18828"><span style="color:red" id="n18829">Ин. Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания Твоего́.</p>

<p class="MsoNormal" id="n18830"><span style="color:red" id="n18831">И́</span>же Па́вла
просвети́вый и избра́нна сотвори́вый, / та́ко и Васи́лия
ны́не, о́тца Росси́йскаго очны́й неду́г отто́ргнул
еси́, Ми́лостиве, / Твои́м Креще́нием.</p>

<p class="MsoNormal" id="n18832"><span style="color:red" id="n18833">К</span>онстанти́на ве́рнаго
подо́бник яви́лся еси́, Христа́ в се́рдцы твое́м
прии́м, / и Его́ за́поведем, я́коже апо́стол, всю зе́млю
Росси́йскую научи́л еси́.</p>

<p class="MsoNormal" id="n18834"><span style="color:red" id="n18835">Б</span>оже́ственною си́лою
ты возмога́я безбо́жнаго Перу́на, ку́чу бесо́вскую
сокруши́л еси́ / и, ко о́паши ко́нстей того привяза́в,
/ повеле́л еси́ во́ином разби́ти и́дола.</p>

<p class="MsoNormal" id="n18836"><span style="color:red" id="n18837">Богородичен:</span> Сень святу́ю
обре́т, Мари́ю Де́ву, / Бо́жий сосу́д, Влади́мир,
князь вели́кий, апо́стола Па́вла ревни́тель, / сей це́рковь
Боже́ственную в Тоя́ и́мя воздви́гл есть.</p>

<p class="MsoNormal" id="n18838"><span style="color:red" id="n18839">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n18840">Ин кондак, глас 8:</h3>

<p class="MsoNormal" id="n18841"><span style="color:red" id="n18842">И</span>зря́дному воево́де
и правове́рному, / благода́рственная воспису́ет ти вся Русь,
Васи́лие, иму́щи тя нача́льника и засту́пника, / я́ко
изба́вил еси́ нас от вся́кия скве́рны и ле́сти, те́мже
ти вопие́м: / ра́дуйся, вели́кий кня́же Влади́мире
преблаже́нне.</p>

<h4 id="n18843">Ин кондак, глас 4:</h4>

<p class="MsoNormal" id="n18844"><span style="color:red" id="n18845">О</span>те́ческу пре́лесть,
и́долы, я́ко су́етни, отве́рг, / Христа́, всех и́стиннаго
Бо́га, Царя́ и Благода́теля, позна́л еси́. / Те́мже
и лю́ди, изря́дны Тому́, святы́м Креще́нием просвети́л
еси́, / пресла́вне Влади́мире. / Сего́ ра́ди почита́ем
тя, / я́ко Тро́ице служи́теля, / Христа́ моли́ дарова́ти
нам ве́лию ми́лость.</p>

<p class="MsoNormal" id="n18846"><span style="color:red" id="n18847">Ин икос:</span> И́же от тьмы
нече́стия уклони́лся еси́ / и невече́рняго Сия́ния,
Христа́, дости́гл еси́, / отню́дуже и омраче́нныя
безбо́жием Боже́ственною любве́ ба́нею освяти́л еси́,
/ Тро́ицу сла́вити во Еди́нем Божестве́ пресве́тло
научи́л еси́, всеблаже́нне Влади́мире. / Но, я́ко име́я
дерзнове́ние к Бо́гу, / многообра́зных зол изба́витися нам
Христа́ моли́ / и дарова́ти нам ве́лию ми́лость.</p>

<h4 id="n18848">Седален, глас 2:</h4>

<p class="MsoNormal" id="n18849"><span style="color:red" id="n18850">В</span> моли́твах бдяй при́сно
ра́достною душе́ю, Васи́лие, / того́ ра́ди поче́рпл
еси́ Ду́ха прему́дрости от исто́чника, сходя́щаго свы́ше.
/ Тем ве́рою просия́в, я́ко со́лнце, моля́ся Христу́
непреста́нно, / ускори́, Ще́дрый, и потщи́ся спасти́
от прегреше́ний мир.</p>

<p class="MsoNormal" id="n18851"><span style="color:red" id="n18852">Слава, и ныне, Богородичен: </span>Богоро́дице
Безневе́стная Чи́стая, я́же без се́мене ро́ждшая всех
Влады́ку, / Того́ со А́нгелы моли́ изба́витися нам от
вся́каго недоуме́ния / и да́ти умиле́ние и свет душа́м
на́шим / и согреше́ний очище́ние, я́же еди́на вско́ре
заступа́ющи.</p>

<h3 id="n18853">Песнь 4.</h3>

<p class="MsoNormal" id="n18854"><span style="color:red" id="n18855">Ирмос:</span> Проро́к Авваку́м
у́мныма очи́ма / прови́де, Го́споди, прише́ствие Твое́,
/ тем и вопия́ше: / от ю́га прии́дет Бог. / Сла́ва си́ле
Твое́й, сла́ва снизхожде́нию Твоему́.</p>

<p class="MsoNormal" id="n18856"><span style="color:red" id="n18857">С</span>ве́тло бысть и сла́дко
по о́блаце, и́мже покрыва́шеся Небе́сное со́лнце; /
весела́ же и ра́достна весна́ по зи́мней ско́рби; / ты
же по о́блаце и́дольскаго мра́ка / Креще́нием, я́ко со́лнце
све́тлое, возсия́л еси́ нам, Васи́лие.</p>

<p class="MsoNormal" id="n18858"><span style="color:red" id="n18859">П</span>а́вел фарисе́й, к
Дама́ску гряды́й, / ма́лым блеща́нием вели́каго Све́та
ослепле́н, Креще́нием же просвети́ся, / ему́же ты подо́бник
был еси́, сла́вне, / Корсу́ня доше́д, очны́й мрак
отгна́л еси́.</p>

<p class="MsoNormal" id="n18860"><span style="color:red" id="n18861">Богородичен:</span> Ты яви́лася
еси́, Де́во, ко́рень ненапое́н, прозяба́я отпуще́ние,
/ плод светоно́сный ро́ждши, Христа́ Бо́га на́шего; /
дря́хлующую страстьми́ ду́шу мою́ просвети́ / и
испроси́ грехо́в оставле́ние.</p>

<p class="MsoNormal" id="n18862">&nbsp;</p>

<p class="MsoNormal" id="n18863"><span style="color:red" id="n18864">Ин. Ирмос:</span> Христо́с моя́
си́ла, / Бог и Госпо́дь, / честна́я Це́рковь / боголе́пно
пое́т, взыва́ющи, / от смы́сла чи́ста о Го́споде пра́зднующи.</p>

<p class="MsoNormal" id="n18865"><span style="color:red" id="n18866">Ч</span>у́до стра́шное, и
пресла́вное, и неизглаго́ланное соверша́ет Влады́ка Христо́с:
/ обновля́ет бо Боже́ственным Креще́нием всю Росси́йскую зе́млю
/ и просвеща́ет кня́зя Васи́лия.</p>

<p class="MsoNormal" id="n18867"><span style="color:red" id="n18868">С</span>ве́тло прииди́те и
достоле́пно возгласи́те, / сы́нове росси́йстии, ко отцу́
на́шему Влади́миру, / и па́мять его́ ве́рно вси да пра́зднуем
све́тло.</p>

<p class="MsoNormal" id="n18869"><span style="color:red" id="n18870">О́</span>тчее нече́стие
отгна́л еси́, / всечестны́я же твоея́ прама́тере
правове́рную ве́ру возлюби́л еси́, / ра́вне апо́столом
Христо́вым, кня́же вели́кий Влади́мире.</p>

<p class="MsoNormal" id="n18871"><span style="color:red" id="n18872">Богородичен:</span> Я́ко дверь,
приводя́щую к Боже́ственному вхо́ду рая́ све́тлаго, /
я́ко мы́сленное ме́сто свяще́ния, / я́ко добро́ту
Иа́ковлю, Де́ву ублажа́ем.</p>

<p class="MsoNormal" id="n18873"><span style="color:red" id="n18874">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n18875">Песнь 5.</h3>

<p class="MsoNormal" id="n18876"><span style="color:red" id="n18877">Ирмос:</span> Го́споди Бо́же
наш, мир даждь нам, / Го́споди Бо́же наш, стяжи́ ны, / Го́споди,
ра́зве Тебе́, ино́го не ве́мы, / И́мя Твое́ имену́ем.</p>

<p class="MsoNormal" id="n18878"><span style="color:red" id="n18879">Р</span>а́дуйся и красу́йся
ду́хом, Росси́йский царю́ Васи́лие, / изря́дныя бо ве́тви
богоса́дныя ко Христу́ прине́сл еси́, / богоизря́дный
твой плод, Бори́са сла́внаго и Гле́ба благочести́ваго, / с
ни́миже предстоя́ Христу́, о нас моли́ся.</p>

<p class="MsoNormal" id="n18880"><span style="color:red" id="n18881">Д</span>и́вный прорече́
Иса́ия на Иерусали́м: /бу́дет я́ве гора́ Госпо́дня
и дом на верх гор. / Пра́ведне же на тебе́ разуме́хом благода́ть
Ду́ха: / дом бо Влады́це созда́л еси́ на версе́х гор.</p>

<p class="MsoNormal" id="n18882"><span style="color:red" id="n18883">Богородичен:</span> Пропове́дует
о Тебе́ чу́дный Иса́ия Ду́хом, / Де́вою хотя́щу
роди́ти Христа́ без се́мене, / Дави́д же, Твой пра́дед,
ди́вно провозвести́ Твоя́ вели́чествия: / спасе́ бо
нас, я́ко Ми́лостив.</p>

<p class="MsoNormal" id="n18884">&nbsp;</p>

<p class="MsoNormal" id="n18885"><span style="color:red" id="n18886">Ин. Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / и́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n18887"><span style="color:red" id="n18888">Д</span>несь А́нгели Бо́жии
ра́дуются све́тло на Небесе́х в па́мять твою́ святу́ю:
/ спасл бо еси́ нас от вся́каго лука́вства / и жертв бесо́вских
лю́ди мно́ги изба́вил еси́ и всю зе́млю Росси́йскую.</p>

<p class="MsoNormal" id="n18889"><span style="color:red" id="n18890">Р</span>ыда́ет бесо́вское
мно́жество и те́мное собо́рище, / ви́дяще на земли́
попира́емы и́долы, и́же на поги́бель воздви́женныя
челове́ком, / и́хже Бо́жиим повеле́нием, Васи́лие,
сокруши́л еси́.</p>

<p class="MsoNormal" id="n18891"><span style="color:red" id="n18892">Р</span>а́дуйся и весели́ся,
ра́бе Христо́в, / кня́же вели́кий и му́дрый, моле́бниче
о душа́х на́ших: / тобо́ю бо мы вси изба́влени есмы́
бесо́вския ле́сти. / Те́мже – ра́дуйся – вопие́м ти.</p>

<p class="MsoNormal" id="n18893"><span style="color:red" id="n18894">Богородичен:</span> Чистото́ю
сия́ющи издале́ча, / Боже́ственное угото́вание Влады́чне,
Всепе́тая, бы́вши: / Ты бо еди́на показа́лася еси́ Ма́ти
су́щи Бо́гу / и рука́ми я́ко Младе́нца Того́ носи́вши.</p>

<p class="MsoNormal" id="n18895"><span style="color:red" id="n18896">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n18897">Песнь 6.</h3>

<p class="MsoNormal" id="n18898"><span style="color:red" id="n18899">Ирмос:</span> Я́ко во́ды
морски́я, Человеколю́бче, / волна́ми жите́йскими обурева́юся.
/ Те́мже, я́ко Ио́на, та́ко вопию́ Ти: / возведи́
от тли живо́т мой, Благоутро́бне Го́споди.</p>

<p class="MsoNormal" id="n18900"><span style="color:red" id="n18901">Б</span>лагоче́стия ревни́тель
сла́внаго царя́ Константи́на ты был еси́, Васи́лие, /
просвети́вшаго Креще́нием е́ллинский род, / ты же духо́вною
ба́нею лю́ди твоя́ пресве́тло обнови́л еси́.</p>

<p class="MsoNormal" id="n18902"><span style="color:red" id="n18903">О</span>слади́в любо́вию
Христо́вою ду́шу и разу́мныя прие́м криле́, / прелете́л
еси́ и́дольский мрак и разгна́л еси́ тьму злове́рия,
блаже́нне, / всели́вся в черто́г Спа́са всех Бо́га.</p>

<p class="MsoNormal" id="n18904"><span style="color:red" id="n18905">Богородичен:</span> Благоду́шствует
Це́рковь Росси́йская днесь и правове́рных собо́ри / в па́мять
пресве́тлую Васи́лия, ублажа́юще Твое́ безсе́менное
рождество́, Де́во, / и, приле́жно Сы́ну Твоему́ моля́щеся,
зову́т: / Тя велича́ем.</p>

<p class="MsoNormal" id="n18906">&nbsp;</p>

<p class="MsoNormal" id="n18907"><span style="color:red" id="n18908">Ин. Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
/ Многоми́лостиве.</p>

<p class="MsoNormal" id="n18909"><span style="color:red" id="n18910">С</span>и́лою Бо́жиею
попра́н есть сатана́ душегу́бец и ле́стныя его́ же́ртвы:
/ побе́дника бо яви́л нам есть Христо́с, Васи́лия, ве́рнаго
кня́зя, / сокруши́ти и поврещи́ того́ под но́ги на́ша.</p>

<p class="MsoNormal" id="n18911"><span style="color:red" id="n18912">С</span>пасе́ пре́жде
Госпо́дь руко́ю Моисе́овою Изра́иля от рабо́ты, / То́йже
и ны́не руко́ю Васи́лия, ве́рнаго кня́зя, / всех нас
от ле́сти и́дольския спасл есть.</p>

<p class="MsoNormal" id="n18913"><span style="color:red" id="n18914">Д</span>осто́йно ти взыва́ем
и вопие́м вси: / ра́дуйся, всече́стне преблаже́нне, тя бо
изба́вителя с Бо́гом, Васи́лие, и́мамы. / Не пре́зри
рабо́в твои́х, но при́сно сохраня́й нас.</p>

<p class="MsoNormal" id="n18915"><span style="color:red" id="n18916">Богородичен:</span> Обрето́хом,
Пречи́стая, Тобо́ю спасе́ние, Де́во Препе́тая: / Его́же
жела́ют А́нгели на Небесе́х ви́дети, / Сей ны́не ви́дится
в не́дрех Твои́х Младе́нец, Бог наш.</p>

<p class="MsoNormal" id="n18917"><span style="color:red" id="n18918">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n18919">Кондак, глас 8:</h3>

<p class="MsoNormal" id="n18920"><span style="color:red" id="n18921">П</span>одо́бствовав вели́кому
апо́столу Па́влу, / в седи́нах, всесла́вне Влади́мире,
/ вся, я́ко младе́нческая, мудрова́ния, я́же о и́долех
тща́ния, оста́вль, / я́ко муж соверше́нный, украси́лся
еси́ Боже́ственнаго Креще́ния багряни́цею, / и ны́не,
Спа́су Христу́ в весе́лии предстоя́, / моли́ спасти́ся
держа́вы Росси́йския нача́льником и мно́жеству
владо́мых.</p>

<p class="MsoNormal" id="n18922"><span style="color:red" id="n18923">Икос:</span> Просвети́вый дре́вле
Изра́иля Моисе́йским зако́ном, / просвети́л же еси́
мир явле́нием Твоего́ прише́ствия, Христе́ Бо́же, /
богогла́сныя Твоя́ ученики́ посла́л еси́ пропове́дати
по страна́м / е́же от Де́вы безсе́менное рождество́
Твое́ / и тем повеле́л еси́ крести́ти во И́мя Отца́,
и Сы́на, и Свята́го Ду́ха. / Обветша́вшу же ви́дя
страну́ Росси́йскую грехо́м, / Дух Твой посла́л еси́ в
крепкоразу́мнаго ду́шу сла́внаго Влади́мира, / позна́ти
Тебе́ Еди́наго от Тро́ицы Христа́ Бо́га, / и Твои́м
Креще́нием просвети́ти избра́нныя Твоя́ / и от Тебе́
поруче́нныя ему́ лю́ди, и привести́ к Тебе́ ве́рою
вопию́щия: / изба́ви Твое́ достоя́ние от сопроти́вных
пога́н, / росси́йския нача́льники и мно́жество
владо́мых.</p>

<h3 id="n18924">Песнь 7.</h3>

<p class="MsoNormal" id="n18925"><span style="color:red" id="n18926">Ирмос:</span> Халде́йския пе́щи
/ всепа́губную си́лу угаси́вше / о́бразом А́нгела
снизше́дшаго, / Зижди́телю ю́ноши взыва́ху: / благослове́н
еси́ и хва́льный, Бо́же оте́ц на́ших.</p>

<p class="MsoNormal" id="n18927"><span style="color:red" id="n18928">П</span>ра́отчи богоистка́нныя
мя ри́зы враг душегу́бец обнажи́л есть, / Иису́с же Безнача́льный,
явле́йся пло́тию, очи́стив водо́ю Ду́ха, па́ки
мне подаде́ ю́, / Его́же позна́в, сла́вне Влади́мире,
весели́шися, вопия́: / благослове́н Бог оте́ц на́ших.</p>

<p class="MsoNormal" id="n18929"><span style="color:red" id="n18930">М</span>оисе́йский сохрани́в
зако́н, Дании́л Боговиде́ния сподо́бися; / пра́отеческия
же ты попра́в и́долы, / не я́ко во мра́це, но в бо́льшей
сла́ве, разу́мно узре́л еси́ Христа́ со Отце́м и
Ду́хом, / Креще́нием же просвеще́н, весели́шися, вопия́:
/ благослове́н Бог оте́ц на́ших.</p>

<p class="MsoNormal" id="n18931"><span style="color:red" id="n18932">Богородичен:</span> Боже́ственныя
обнажи́ оде́жды враг, прельсти́в первозда́ннаго пра́деда
Твоего́, Де́во, / из боку́ же Твое́ю чи́стою и
неискусобра́чною прише́д Спас, сла́дкий мой Иису́с, / на
Него́же поте́к, а́ки на Ада́ма, но о Бо́га образи́ся
и сокруши́ся лю́те. / Мы же Сы́ну Твоему́ зове́м: /
благослове́н Бог оте́ц на́ших.</p>

<p class="MsoNormal" id="n18933">&nbsp;</p>

<p class="MsoNormal" id="n18934"><span style="color:red" id="n18935">Ин. Ирмос:</span> Росода́тельну
у́бо пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n18936"><span style="color:red" id="n18937">Е</span>ле́ны ты но́выя
любо́вию извести́лся еси́, внук быв преблаже́нныя О́льги,
/ Константи́н же Вели́кий но́вый яви́лся еси́, Христу́,
Васи́лие, вопия́: / благослове́н еси́, Бо́же оте́ц
на́ших.</p>

<p class="MsoNormal" id="n18938"><span style="color:red" id="n18939">Л</span>ю́тый льстец двиза́шеся
на христиа́ны воева́ти, / Превели́кий же Госпо́дь в Корсу́не
тя просвеща́ет, / и Креще́нию Боже́ственному сподобля́ет, /
и Ца́рствие Небе́сное тебе́ дарова́л есть.</p>

<p class="MsoNormal" id="n18940"><span style="color:red" id="n18941">О</span>бветша́вшую лесть бесо́вскую
прогна́л еси́, я́ко вели́кий Христо́в учени́к, /
обнови́в, просвети́л еси́ всех нас вопи́ти Го́сподеви
немо́лчно: / благослове́н Бог оте́ц на́ших.</p>

<p class="MsoNormal" id="n18942"><span style="color:red" id="n18943">Богородичен:</span> От родо́в
Тя всех избра́л есть Бог Преве́чный пре́жде век / и, в после́дния
дни плоть прие́м от Тебе́, / соверше́н вку́пе яви́ся
Бог и Челове́к, Присноде́во.</p>

<p class="MsoNormal" id="n18944"><span style="color:red" id="n18945">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n18946">Песнь 8.</h3>

<p class="MsoNormal" id="n18947"><span style="color:red" id="n18948">Ирмос:</span> Покрыва́яй вода́ми
превы́спренняя Своя́, / полага́яй мо́рю преде́л песо́к
/ и содержа́й вся, / Тя пое́т со́лнце, Тя сла́вит луна́,
/ Тебе́ прино́сит песнь вся тварь, / я́ко Соде́телю всех во
ве́ки.</p>

<p class="MsoNormal" id="n18949"><span style="color:red" id="n18950">Р</span>од пра́ведных
благослови́тся, Боже́ственная веща́ша уста́, е́же на
тебе́ сбы́стся, блаже́нне: / се́мя бо святоле́пное и
богоизбра́нное прине́сл еси́ Христу́, / непобеди́мыя
му́ченики, и́миже просвети́л еси́ зе́млю Росси́йскую,
/ и́хже похваля́юще с тобо́ю, превозно́сим Христа́ во
ве́ки.</p>

<p class="MsoNormal" id="n18951"><span style="color:red" id="n18952">М</span>а́ти всех градо́в
вои́стинну ца́рства твоего́ град яви́ся Ки́ев, / в не́мже
Христо́с пре́жде со Отце́м и Ду́хом просла́вися / твое́ю
прама́терию и тобо́ю, блаже́нне, / иде́же
му́жественное твое́ те́ло лежи́т све́тло в
це́ркви Влады́чицы, / мы же, лю́дие твои́, хва́ляще,
пое́м Христа́ во ве́ки.</p>

<p class="MsoNormal" id="n18953"><span style="color:red" id="n18954">Богородичен:</span> Безнача́льное
сия́ние и Сло́во О́тчее пропове́даша нело́жно проро́честии
гла́си, / из Тебе́ хотя́щаго без тли роди́тися Емману́ила,
/ Бо́га же и Челове́ка, кре́пкое язы́ков ча́яние, /
Ему́же я́ко Ма́ти моли́ся спасти́ся нам.</p>

<p class="MsoNormal" id="n18955">&nbsp;</p>

<p class="MsoNormal" id="n18956"><span style="color:red" id="n18957">Ин. Ирмос:</span> Из пла́мене преподо́бным
ро́су источи́л еси́, / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n18958"><span style="color:red" id="n18959">О</span>т безбо́жных и́долов
всех нас изба́вил еси́, / ко Христу́ же Бо́гу приве́л
еси́, о́тче, ве́рных князе́й, / наказа́теля стад твои́х,
Христа́ пою́щих во ве́ки.</p>

<p class="MsoNormal" id="n18960"><span style="color:red" id="n18961">К</span>онстанти́н новый ты
извести́лся еси́ во всей Росси́йстей земли́, блаже́нне
Васи́лие: / ты бо и́мя Христо́во изъясни́л еси́, / Его́же
превозно́сим во ве́ки.</p>

<p class="MsoNormal" id="n18962"><span style="color:red" id="n18963">Ц</span>арю́ ве́чному ны́не
ты предстои́ши и десни́цею Его́ венча́н еси́, / моли́ся
Ему́ за недосто́йныя рабы́ твоя́, / я́ко да пое́м
Его́ и превозно́сим во ве́ки.</p>

<p class="MsoNormal" id="n18964"><span style="color:red" id="n18965">Богородичен:</span> О́блак Сло́ва
Ты еси́, Препе́тая, и свеща́ со́лнечная, / колесни́ца
многоце́нная, деви́ческое возвыше́ние, гора́ ту́чная и
усыре́нная, / пребыва́еши Пречи́стая Де́ва Господоимени́тая.</p>

<p class="MsoNormal" id="n18966"><span style="color:red" id="n18967">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n18968">Песнь 9.</h3>

<p class="MsoNormal" id="n18969"><span style="color:red" id="n18970">Ирмос:</span> Ужасе́ся о сем Не́бо,
/ и земли́ удиви́шася концы́, / я́ко Бог яви́ся челове́ком
пло́тски / и чре́во Твое́ быстъ простра́ннейшее Небе́с.
/ Тем Тя, Богоро́дицу, / А́нгелов и челове́к чинонача́лия
велича́ют.</p>

<p class="MsoNormal" id="n18971"><span style="color:red" id="n18972">Д</span>ави́д обре́теся
пре́жде Изра́илю держа́вный царь и лю́ди спасе́, / бо́ги
иноязы́чныя низложи́в, Ду́хом Бо́жия Сы́на пропове́да;
/ ты же в Тро́ице позна́л еси́ Бо́га, блаже́нне Васи́лие,
Его́же велича́ем.</p>

<p class="MsoNormal" id="n18973"><span style="color:red" id="n18974">Д</span>а торжеству́ют днесь ве́село
па́мять твою́ / святоле́пно в це́ркви Бо́жия Ма́тере
богоизбра́ннии лю́дие, ю́же любе́зно украси́л еси́,
/ в па́мять ве́чную твоего́ преставле́ния, не́бо земно́е,
/ в не́мже почива́я, ожида́еши всестра́шныя трубы́
Арха́нгеловы, блаже́нне. / Тем тя при́сно велича́ем.</p>

<p class="MsoNormal" id="n18975"><span style="color:red" id="n18976">Богородичен:</span> Ду́хом Боже́ственным
распала́еми, вси ро́ди, любо́вию блажи́м Тя, Богоро́дице:
/ Ты бо кля́тву прама́тере разруши́ла еси́. / Приле́жно
же пое́м Бо́жия Сло́ва, / Того́ бо, неопа́льно во чре́ве
Твое́м прие́мши, родила́ еси́ пло́тию. / К Нему́же
моли́ся, / изба́витися ве́рному Твоему́ ста́ду от вся́кия
ну́жды и печа́ли.</p>

<p class="MsoNormal" id="n18977">&nbsp;</p>

<p class="MsoNormal" id="n18978"><span style="color:red" id="n18979">Ин. Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни А́нгельстии
взира́ти; / Тобо́ю же, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n18980"><span style="color:red" id="n18981">С</span>ла́док, я́коже фи́никс
высо́к израща́емь, / и, цвет творя́ ма́сличный, ве́тви
многопло́дныя, / ты быва́еши ви́нное израще́ние, ки́сти
две созре́лы – му́ченики принося́, / Рома́на и Дави́да
честны́я.</p>

<p class="MsoNormal" id="n18982"><span style="color:red" id="n18983">Л</span>и́цы князе́й ны́не
благоро́дных предстоя́т, / от тебе́ благоче́стие нося́ще,
с людьми́ ве́рными хва́ляще тя: / наста́вниче и ско́рый
засту́пниче, помина́й всех нас, / я́ко да в ми́ре тобо́ю
живо́т обря́щем.</p>

<p class="MsoNormal" id="n18984"><span style="color:red" id="n18985">Л</span>ю́дие Росси́йстии,
прииди́те, сни́дитеся в честне́й це́ркви Влади́мира
свята́го, / нарече́ннаго Васи́лия, преблаже́ннаго вели́каго
кня́зя, уго́дника Христо́ва пресла́внаго, / и приими́те
живо́т и спасе́ние, благода́ть и ве́лию ми́лость.</p>

<p class="MsoNormal" id="n18986"><span style="color:red" id="n18987">Богородичен:</span> Бо́га, Де́во,
Ты родила́ еси́ на земли́, / во пло́ти соедине́ние
бысть Безпло́тное, / во еди́ней Ипоста́си и во двою́
естеству́, / да спасе́т всех нас, кла́няющихся ве́рно, я́ко
Богоро́дице Пречи́стей.</p>

<p class="MsoNormal" id="n18988"><span style="color:red" id="n18989">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n18990">Светилен.<br id="n18991">
Подобен: Жены́, услы́шите:</h3>

<p class="MsoNormal" id="n18992"><span style="color:red" id="n18993">С</span>вети́льницы, просвети́вше
вселе́нную всю благоче́стием и ве́рою, / вы яви́стеся вои́стинну,
боговенча́нне Влади́мире с прама́терию Еле́ною сла́вною.
/ Вас возлюби́вшаго Христа́ и мы славосло́вим, ди́внаго во
святы́х. <span style="color:red" id="n18994">(2)</span></p>

<p class="MsoNormal" id="n18995"><span style="color:red" id="n18996">Слава:</span> В Руси́ днесь учи́тель
яви́ся, Христо́ву Правосла́вную ве́ру возлюби́в, /
изъя́т лю́ди своя́ от тьмы неве́дения и приведе́ ко
све́ту Богоразу́мия. / Сего́ ра́ди показа́ся наста́вник
и нача́льник Бо́жия благода́ти.</p>

<p class="MsoNormal" id="n18997"><span style="color:red" id="n18998">И ныне, Богородичен: </span>Во двою́
во́лю и естеству́, Пренепоро́чная, / во еди́ной же Ипоста́си
ражда́еши Бо́га неизрече́нно, / нас ра́ди обнища́вшего
до распя́тия хоте́нием / и дарова́вшаго нам бога́тство Боже́ственное,
Богома́ти Де́во.</p>

<h3 id="n18999">На хвалитех стихиры на 4, глас 4.<br id="n19000">
Подобен: Дал еси́ зна́мение:</h3>

<p class="MsoNormal" id="n19001"><span style="color:red" id="n19002">О</span>ру́жие кре́пкое /
кня́зю на́шему дал еси́, Го́споди, / Крест Твой честны́й,
/ и́мже поживе́ на земли́ пра́ведно, / просия́в
благоче́стием, / и Ца́рству Небе́сному сподо́бися милосе́рдием
Твои́м. / Те́мже Твое́ человеколю́бное смотре́ние сла́вим,
/ Иису́се Всеси́льне, / Спа́се душ на́ших. <span style="color:red" id="n19003">(2)</span></p>

<p class="MsoNormal" id="n19004"><span style="color:red" id="n19005">Д</span>ал еси́, Человеколю́бче,
/ благочести́вому Твоему́ уго́днику / Соломо́нову му́дрость,
Дави́дову кро́тость / и апо́стольское правосла́вие, / я́ко
царе́й Царь и госпо́дствующих всех Госпо́дь. / Те́мже Твое́
человеколю́бное смотре́ние сла́вим, / Иису́се Всеси́льне,
/ Спа́се душ на́ших.</p>

<p class="MsoNormal" id="n19006"><span style="color:red" id="n19007">П</span>е́рвый повину́л
еси́ багряни́цу, / приснопо́мнимый кня́же, во́лею
Христу́, / Того́ позна́в Бо́га / и я́ко Царя́
всех Благоде́теля, / побе́ды творя́ вся́кому нача́лу /
и вла́сти належа́щим. / Отсю́ду тебе́, христолю́бче,
ца́рство испра́вил есть / Иису́с Человеколю́бец, / Спас душ
на́ших.</p>

<p class="MsoNormal" id="n19008"><span style="color:red" id="n19009">Слава, глас 2:</span> Не от челове́к
зва́ние прия́л еси́, / но я́ко чу́дный Па́вел, /
прия́л же па́че, сла́вне, сие́ свы́ше, / Влади́мире
апо́столе, от Христа́ Бо́га. / И́бо зна́мением Креста́
огради́вся / и тем уловле́н быв, / я́ко предо́брая лови́тва,/
сим победи́тель на ви́димыя и неви́димыя враги́ яви́лся
еси́ непобеди́м. / Те́мже мо́лим тя, / я́ко моли́твенника
те́пла, земноро́днии, / по достоя́нию па́мять твою́
почита́юще, / со дерзнове́нием проси́ти нам просвеще́ние, и
очище́ние, / и ве́лию ми́лость.</p>

<p class="MsoNormal" id="n19010"><span style="color:red" id="n19011">И ныне, Богородичен. Славословие
великое. И отпуст.</span></p>

<h2 id="n19012"><a name="_НА_ЛИТУРГИИ_30" id="n19013"></a>НА ЛИТУРГИИ</h2>

<p class="MsoNormal" id="n19014"><span style="color:red" id="n19015">Блаженны от обою канонов: 1-го,
песнь 3-я на 4, и 2-го, песнь 6-я на 4.</span></p>

<h3 id="n19016">Тропарь святаго, глас 4:</h3>

<p class="MsoNormal" id="n19017"><span style="color:red" id="n19018">У</span>подо́бился еси́ купцу́,
и́щущему до́браго би́сера, / славнодержа́вный Влади́мире,
/ на высоте́ стола́ сидя́ ма́тере градо́в, богоспаса́емого
Ки́ева: / испыту́я же и посыла́я к Ца́рскому гра́ду
уве́дети правосла́вную ве́ру, / обре́л еси́ безце́нный
би́сер – Христа́, / избра́вшаго тя, я́ко втора́го Па́вла,
/ и оттря́сшаго слепоту́ во святе́й купе́ли, / душе́вную,
вку́пе и теле́сную. / Те́мже пра́зднуем твое́ успе́ние,
/ лю́дие твои́ су́ще, / моли́ спасти́ся держа́вы
твоея́ Росси́йския нача́льником и мно́жеству владо́мых.</p>

<h4 id="n19019">Кондак, глас 8:</h4>

<p class="MsoNormal" id="n19020"><span style="color:red" id="n19021">П</span>одо́бствовав вели́кому
апо́столу Па́влу, / в седи́нах, всесла́вне Влади́мире,
/ вся, я́ко младе́нческая, мудрова́ния, я́же о и́долех
тща́ния, оста́вль, / я́ко муж соверше́нный, украси́лся
еси́ Боже́ственнаго Креще́ния багряни́цею, / и ны́не, Спа́су
Христу́ в весе́лии предстоя́, / моли́ спасти́ся держа́вы
Росси́йския нача́льником и мно́жеству владо́мых.</p>

<h3 id="n19022">Прокимен глас 3:</h3>

<p class="MsoNormal" id="n19023"><span style="color:red" id="n19024">П</span>о́йте Бо́гу на́шему,
по́йте, / по́йте Царе́ви на́шему, по́йте. <span style="color:red" id="n19025">Стих:</span> Вси язы́цы, восплещи́те рука́ми,
воскли́кните Бо́гу гла́сом ра́дования.</p>

<h3 id="n19026">Апостол к Галатам, зачало 200.</h3>

<p class="MsoNormal" id="n19027"><span style="color:red" id="n19028">Б</span>ра́тие, сказу́ю
вам, Благовествова́ние благовеще́нное от мене́, я́ко несть
по челове́ку. Ни бо аз от челове́ка прия́х е́, ниже́
научи́хся, но явле́нием Иису́с Христо́вым. Слы́шасте
бо мое́ житие́ иногда́ в жидо́встве, я́ко
попремно́гу гони́х Це́рковь Бо́жию и разруша́х
ю́, и преспева́х в жидо́встве па́че мно́гих
све́рстник мои́х в ро́де мое́м, и́злиха
ревни́тель сый оте́ческих мои́х преда́ний. Егда́ же
благоволи́ Бог, Избра́вый мя от чре́ва ма́тере моея́ и
призва́вый благода́тию Свое́ю, яви́ти Сы́на
Своего́ во мне, да благовеству́ю Его́ во язы́цех,
а́бие не приложи́хся пло́ти и кро́ви, ни взыдо́х во
Иерусали́м к пре́дним мене́ апо́столом, но идо́х во
Арави́ю, и па́ки возврати́хся в Дама́ск. Пото́м же по
трие́х ле́тех взыдо́х во Иерусали́м согля́дати
Петра́, и пребы́х у него́ дний пятьна́десять. Ино́го
же от апо́стол не ви́дех, то́кмо Иа́кова бра́та
Госпо́дня.</p>

<p class="MsoNormal" align="right" style="text-align:right" id="n19029"><span style="font-size:
8.0pt;color:red" id="n19030">Гал 1:11–19</span></p>

<h3 id="n19031">Аллилуиа, глас 6.</h3>

<p class="MsoNormal" id="n19032"><span style="color:red" id="n19033">Стих:</span> Вознесо́х
избра́ннаго от люде́й Мои́х. <span style="color:red" id="n19034">Стих:</span>
И́бо рука́ Моя́ засту́пит его́ и мы́шца Моя́
укрепи́т его́.</p>

<h3 id="n19035">Евангелие от Иоанна, зачало 35, от полу.</h3>

<p class="MsoNormal" id="n19036"><span style="color:red" id="n19037">Р</span>ече́ Госпо́дь ко прише́дшым
к Нему́ иуде́ем: ами́нь, ами́нь глаго́лю вам, не входя́й
две́рьми во двор о́вчий, но прела́зя и́нуде, той тать есть и
разбо́йник. А входя́й две́рьми па́стырь есть овца́м. Сему́
две́рник отверза́ет, и о́вцы глас его́ слы́шат, и своя́
о́вцы глаша́ет по и́мени, и изго́нит их. И егда́ своя́
о́вцы иждене́т, пред ни́ми хо́дит, и о́вцы по нем и́дут,
я́ко ве́дят глас его́. По чужде́м же не и́дут, но бежа́т
от него́, я́ко не зна́ют чужда́го гла́са. Сию́ при́тчу
рече́ им Иису́с, они́ же не разуме́ша, что бя́ше, я́же
глаго́лаше им. Рече́ же па́ки им Иису́с: ами́нь, ами́нь
глаго́лю вам, я́ко Аз есмь дверь овца́м. Вси, ели́ко их прии́де
пре́жде Мене́, та́тие суть и разбо́йницы, но не послу́шаша
их о́вцы. Аз есмь дверь: Мно́ю а́ще кто вни́дет, спасе́тся,
и вни́дет, и изы́дет, и па́жить обря́щет.</p>

<p class="MsoNormal" align="right" style="text-align:right" id="n19038"><span style="font-size:
8.0pt;color:red" id="n19039">Ин 9:39–10:9</span></p>

<h3 id="n19040">Причастен:</h3>

<p class="MsoNormal" id="n19041"><span style="color:red" id="n19042">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n19043">А</span>ллилу́иа, <span style="color:red" id="n19044">трижды.</span></p>

<p class="MsoNormal" id="n19045">&nbsp;</p>

<p class="MsoNormal" id="n19046">&nbsp;</p>

<p class="MsoNormal" id="n19047"><a href="#_ОГЛАВЛЕНИЕ" id="n19048"><span style="color:red" id="n19049">В оглавление.</span></a></p>

<p class="MsoNormal" id="n19050">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n19051"><br clear="all" style="page-break-before:always" id="n19052">
</span>

<div class="WordSection45" id="n19053">

<h1 id="n19054"><a name="_Ref352698355" id="n19055"></a><a name="_СВЯТЫХ_ОТЕЦ_ВСЕЛЕНСКИХ" id="n19056"></a>СВЯТЫХ
ОТЕЦ<br id="n19057">
ВСЕЛЕНСКИХ ШЕСТИ СОБОРОВ</h1>

<p class="MsoNormal" id="n19058"><span style="color:red" id="n19059">Вестно буди, яко в сий 16-й день, аще
случится неделя, служба поется святых отец в сию неделю; аще же в среду или вторник,
поется служба их в мимошедшую неделю; аще же в четверток, поется служба их в приидущую
неделю. Память совершаем святых Вселенских Шести Соборов; прилучившагося же святаго
поем на повечерии.</span></p>

<p class="MsoNormal" id="n19060"><span style="color:red" id="n19061">В субботу на малей вечерни стихиры воскре́сны
и Богородице, по обычаю.</span><a name="_Ref234419270" id="n19062"></a></p>

<h2 id="n19063"><a name="_НА_ВЕЛИЦЕЙ_ВЕЧЕРНИ_20" id="n19064"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n19065"><span style="color:red" id="n19066">По обычном псалме пое́м:</span>
Блаже́н муж: <span style="color:red" id="n19067">кафизму всю.</span></p>

<h3 id="n19068">На Го́споди, воззва́х:<br id="n19069">
стихиры воскре́сны 4 и отце́в 6, глас 6.<br id="n19070">
Подобен: Отча́янная:</h3>

<p class="MsoNormal" id="n19071"><span style="color:red" id="n19072">И</span>з чре́ва роди́лся еси́
пре́жде денни́цы, / от Отца́ безма́терен пре́жде век;
/ а́ще и А́рий тварь Тя, а не Бо́га сла́вит, / де́рзостию
смеша́я Тя, Зижди́теля, тва́рем безу́мно, / вещество́ огня́
ве́чнаго себе́ сокро́вищствуяй. / Но Собо́р, и́же в Нике́и,
/ Сы́на Бо́жия Тя пропове́да, Го́споди, / Отцу́ и Ду́ху
сопресто́льна. <span lang="EN-US" style="color:red" id="n19073">(2)</span></p>

<p class="MsoNormal" id="n19074"><span style="color:red" id="n19075">Р</span>аздра́нную Христо́ву
ри́зу / и растерза́нную пе́сиими че́люстьми / му́дре сши́сте,
честни́и отцы́, / зре́ти наготу́ Сего́ ника́коже терпя́ще,
/ я́коже Сим и Иа́феф оте́ческую дре́вле, / посрами́сте
несмы́сленнаго / и того́ единомы́сленники, / А́рия, гне́ву
тезоимени́таго. <span style="color:red" id="n19076">(2)</span></p>

<p class="MsoNormal" id="n19077"><span style="color:red" id="n19078">М</span>акедо́няны, и несториа́ны,
/ и евтихи́аны, и диоско́ряны, / аполлинариа́ны же, и савеллиа́ны,
и севи́ряны, / во́лки тя́жкия, прише́дшия в ко́жах о́вчиих,
/ дале́че от ста́да Спа́сова / я́коже и́стиннии па́стырие
отгна́сте, / на́ги от кож о́вчиих треокая́нныя поста́вльше
изря́дне. / Те́мже вы ублажа́ем. <span lang="EN-US" style="color:red" id="n19079">(2)</span></p>

<p class="MsoNormal" id="n19080"><span style="color:red" id="n19081">Слава, глас 6. Самогласен:</span> Та́йныя
днесь Ду́ха трубы́, / Богоно́сныя отцы́, восхва́лим, /
воспе́вшия посреде́ Це́ркве / песнь сли́чную Богосло́вия,
/ Тро́ицу Еди́ну непреме́нную, / Существо́ же и Божество́,
/ низложи́тели А́риевы / и правосла́вных побо́рники, / моля́щийся
всегда Го́сподеви / поми́ловатися душа́м на́шим.</p>

<p class="MsoNormal" id="n19082"><span style="color:red" id="n19083">И ныне, Богородичен первый, гласа. Вход.
Прокимен дне. Чтения три.</span></p>

<h3 id="n19084">Бытия чтение.</h3>

<p class="MsoNormal" id="n19085"><span style="color:red" id="n19086">С</span>лы́шав Авра́м, я́ко
плене́н бысть Лот, брата́нич его́, сочте́ свои́х си домоча́дец
три́ста и осмна́десять и погна́ во след их да́же до Да́на.
И нападе́ на ня но́щию сам и о́троцы его́ с ним; и порази́
их, и гони́ их до Хова́ла, е́же есть ошу́юю Дама́ска. И
возврати́ вся́каго коня́ Содо́мскаго, и Ло́та, брата́нича
своего́, возврати́, и вся име́ния его́, и жены́, и лю́ди.
Изы́де же царь Содо́мский в сре́тение ему́, повнегда́ возврати́тися
ему́ от се́ча ходоллогомо́рскаго и с царьми́, и́же с ним,
во удо́ль Сави́ну, сие́ же бя́ше по́ле царе́во. И
Мелхиседе́к, царь Сали́мский, изнесе́ хле́бы и вино́, бя́ше
же свяще́нник Бо́га Вы́шняго. И благослови́ Авра́ма, и
рече́: благослове́н Авра́м Бо́гу Вы́шнему, И́же созда́
Не́бо и зе́млю, и благослове́н Бог Вы́шний, И́же предаде́
враги́ твоя́ под ру́ки тебе́.</p>

<p class="MsoNormal" align="right" style="text-align:right" id="n19087"><span style="font-size:
8.0pt;color:red" id="n19088">Быт 14:14–20</span></p>

<h3 id="n19089">Втораго закона чтение.</h3>

<p class="MsoNormal" id="n19090"><span style="color:red" id="n19091">В</span>о днех о́нех рече́
Моисе́й к сыно́м Изра́илевым: ви́дите, преда́х пред лице́м
ва́шим зе́млю, вше́дше, насле́дуйте ю, ю́же кля́тся
Госпо́дь отце́м ва́шим, Авраа́му, и Исаа́ку, и Иа́кову,
да́ти им и се́мени их по них. И реко́х к вам во вре́мя о́но,
глаго́ля: не возмогу́ еди́н води́ти вас. Госпо́дь Бог ваш
умно́жил вы есть, и се есте́ днесь, я́ко зве́зды небе́сныя,
мно́жеством. Госпо́дь Бог оте́ц на́ших да приложи́т вам,
я́ко да бу́дете ты́сящами сугу́бо, и да благослови́т вас,
я́коже глаго́ла вам. И взях от вас му́жи му́дры, и све́домы,
и смы́сленны, и поста́вих их владе́ти над ва́ми, тысященача́льники,
и стонача́льники, и пятьдесятонача́льники, и десятонача́льники, и
письмоводи́тели судия́м ва́шим. И запове́дах судия́м ва́шим
во вре́мя о́но, глаго́ля: разслу́шайте посреде́ бра́тий
ва́ших и суди́те пра́ведно посреде́ му́жа, и посреде́
бра́та его́, и посреде́ прише́льца его́. Да не позна́ете
лица́ в суде́, ма́лому и вели́кому су́диши и не устыди́шися
лица́ челове́ческа, я́ко суд Бо́жий есть.</p>

<p class="MsoNormal" align="right" style="text-align:right" id="n19092"><span style="font-size:
8.0pt;color:red" id="n19093">Втор 1:8–11; 15–17</span></p>

<h3 id="n19094">Втораго закона чтение.</h3>

<p class="MsoNormal" id="n19095"><span style="color:red" id="n19096">В</span>о днех о́нех рече́
Моисе́й к сыно́м Изра́илевым: се Го́спода Бо́га твоего́
не́бо и не́бо небесе́, земля́ и вся, ели́ка суть на ней.
Оба́че отцы́ ва́ша произво́ли Госпо́дь люби́ти их
и избра́ се́мя их по них, вас, па́че всех язы́к, в день сей.
И обре́жите жестокосе́рдие ва́ше, и вы́я ва́ша не ожесточи́те
ктому́. И́бо Госпо́дь Бог ваш, Сей Бог бого́в и Госпо́дь
господе́й, Бог вели́кий, и кре́пкий, и стра́шный, И́же
не диви́тся лицу́, ниже́ взе́млет дар. Творя́й суд прише́льцу,
и си́ру, и вдови́це и лю́бит прише́льца, да́ти ему́
хлеб и ри́зу. И возлюби́те прише́льца, прише́льцы бо бе́сте
в земли́ Еги́петстей. Го́спода Бо́га твоего́ да убои́шися,
и Тому́ еди́ному послу́жиши, и к Нему́ прилепи́шися, и
И́менем Его́ клене́шися. Той хвала́ твоя́, и Той Бог твой,
и́же сотвори́л ти есть вели́кая и сла́вная сия́, я́же
ви́десте о́чи твои́.</p>

<p class="MsoNormal" align="right" style="text-align:right" id="n19097"><span style="font-size:
8.0pt;color:red" id="n19098">Втор 10:14–18, 20–21</span></p>

<h3 id="n19099">На литии стихира храма.</h3>

<p class="MsoNormal" id="n19100"><span style="color:red" id="n19101">Слава, глас 3: </span>Апо́стольских
преда́ний / изве́стнии храни́телие бы́сте, святи́и отцы́,
/ Святы́я бо Тро́ицы единосу́щное правосла́вно пропове́давше,
/ А́риево хуле́ние собо́рне низложи́сте, / с ни́мже и Македо́ния
духобо́рца обличи́вше, / осуди́сте Несто́рия, / Евти́хия
и Диоско́ра, / Саве́ллия же и Севи́ра безгла́внаго. / И́хже
пре́лести испроси́те изба́витися нам / и нескве́рну на́шему
житию́ / в ве́ре сохрани́тися, мо́лимся.</p>

<p class="MsoNormal" id="n19102"><span style="color:red" id="n19103">И ныне, Богородичен:</span> Без се́мене
от Боже́ственнаго Ду́ха / во́лею же О́тчею зачала́ еси́
Сы́на Бо́жия, / от Отца́ без ма́тере пре́жде век су́ща,
/ нас же ра́ди, из Тебе́ без отца́ бы́вша, пло́тию родила́
еси́ / и Младе́нца млеко́м пита́ла еси́. / Те́мже
не преста́й моли́ти / изба́витися от бед душа́м на́шим.</p>

<h4 id="n19104">На стиховне Октоиха.</h4>

<p class="MsoNormal" id="n19105"><span style="color:red" id="n19106">Слава, глас 4: </span>Моле́бную
па́мять днесь Богоно́сных отце́в, / от всея́ вселе́нныя
собра́вшихся / во све́тлем гра́де Нике́йстем, / правосла́вных
собра́ния, / благоче́ствующе ве́рно, пра́зднуем. / Си́и
бо лю́таго А́рия безбо́жное веле́ние благочестному́дренне
низложи́ша, / и от Собо́рныя Це́ркве собо́рне того́ изгна́ша,
/ и я́сно Сы́на Бо́жия Единосу́щна и Соприсносу́щна, /
пре́жде век Су́ща, / всех научи́ша испове́дати во изображе́нии
ве́ры, / изве́стно и благоче́стно сие́ изложи́вше. / Те́мже
и мы, Боже́ственным их повеле́нием после́дствующе, / изве́стно
ве́рующе, слу́жим / со Отце́м Сы́ну и Ду́ху Всесвято́му
во Еди́ном Божестве́, / Тро́ице Единосу́щней.</p>

<p class="MsoNormal" id="n19107"><span style="color:red" id="n19108">И ныне, Богородичен:</span> При́зри
на моле́ния Твои́х раб, Всенепоро́чная, / утоля́ющи лю́тая
на ны воста́ния, / вся́кия ско́рби нас изменя́ющи. / Тя бо,
Еди́ну, тве́рдое и изве́стное Утвержде́ние и́мамы, / и
Твое́ предста́тельство стяжа́хом. / Да не постыди́мся, Влады́чице,
Тя призыва́ющии, / потщи́ся на умоле́ние, Тебе́ ве́рно
вопию́щих: / ра́дуйся, Влады́чице, всех По́моще, / Ра́досте
и Покро́ве, и Спасе́ние душ на́ших.</p>

<p class="MsoNormal" id="n19109"><span style="color:red" id="n19110">На благословении хле́бов тропарь:</span>
Богоро́дице Де́во: <span style="color:red" id="n19111">дважды.</span></p>

<h3 id="n19112">И тропарь отцев, глас 8:</h3>

<p class="MsoNormal" id="n19113"><span style="color:red" id="n19114">П</span>репросла́влен еси́,
Христе́ Бо́же наш, / свети́ла на земли́ отцы́ на́ша
основа́вый / и те́ми ко и́стинней ве́ре вся ны наста́вивый,
/ Многоблагоутро́бне, сла́ва Тебе́. <span style="color:red" id="n19115">(Единожды).</span></p>

<p class="MsoNormal" id="n19116">&nbsp;</p>

<h2 id="n19117"><a name="_НА_УТРЕНИ_26" id="n19118"></a>НА УТРЕНИ</h2>

<h3 id="n19119">На Бог Госпо́дь: тропарь воскресный, дважды.<br id="n19120">
Слава, тропарь отцев, глас 8:</h3>

<p class="MsoNormal" id="n19121"><span style="color:red" id="n19122">П</span>репросла́влен еси́,
Христе́ Бо́же наш, / свети́ла на земли́ отцы́ на́ша
основа́вый / и те́ми ко и́стинней ве́ре вся ны наста́вивый,
/ Многоблагоутро́бне, сла́ва Тебе́. <span style="color:red" id="n19123">(Единожды).</span></p>

<p class="MsoNormal" id="n19124"><span style="color:red" id="n19125">И ныне, Богородичен:</span> И́же
нас ра́ди рожде́йся от Де́вы / и распя́тие претерпе́в,
Благи́й, / испрове́ргий сме́ртию смерть и воскресе́ние явле́й
я́ко Бог, / не пре́зри, я́же созда́л еси́ руко́ю Твое́ю.
/ Яви́ человеколю́бие Твое́, Ми́лостиве. / Приими́ ро́ждшую
Тя Богоро́дицу, моля́щуюся за ны. / И спаси́, Спа́се наш, лю́ди
отча́янныя.</p>

<p class="MsoNormal" id="n19126"><span style="color:red" id="n19127">По кафизмах седальны Октоиха.</span></p>

<p class="MsoNormal" id="n19128"><span style="color:red" id="n19129">Канон воскресный со ирмосом на 4, и Богородицы
на 2, и отцев на 8.</span></p>

<h3 id="n19130">Творение священнаго и вселенскаго<br id="n19131">
Патриарха кир Германа, глас 6.<br id="n19132">
Песнь 1.</h3>

<p class="MsoNormal" id="n19133"><span style="color:red" id="n19134">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь пои́м,
вопия́ше.</p>

<p class="MsoNormal" id="n19135"><span style="color:red" id="n19136">И́</span>же от Нике́и, я́коже
от не́коего небесе́, / всю́ду возгреме́вше Сло́во Жива́го
Отца́ и Сего́ показа́вше враги́, гро́мом избие́ны,
/ свяще́нными словесы́ да почту́тся.</p>

<p class="MsoNormal" id="n19137"><span style="color:red" id="n19138">Д</span>ухобо́рцев дух лука́вый
Святы́м Ду́хом Христо́с от Своея́ Це́ркве дале́че
отгна́, / вторы́м де́йством Собо́ра совокупи́в.</p>

<p class="MsoNormal" id="n19139"><span style="color:red" id="n19140">Х</span>ристобо́рца пре́лесть
изгна́ Несто́рия Кири́лл, Собо́ра нача́льник, / и́же
я́сно Де́ву Мари́ю испове́да, Бо́гу Ма́терь Чи́стую.</p>

<p class="MsoNormal" id="n19141"><span style="color:red" id="n19142">Богородичен: </span>Несозда́нныя
Тро́ицы Еди́наго Христа́ во двою́ естеству́ и хоте́нию,
Чи́стая, ражда́еши, / соедине́ние челове́ком и А́нгелом
Тебе́ ра́ди соде́лавшаго.</p>

<h4 id="n19143">Другий канон святых отцев,<br id="n19144">
глас 8. Песнь 1.</h4>

<p class="MsoNormal" id="n19145"><span style="color:red" id="n19146">Ирмос:</span> Колесницегони́теля
фарао́ня погрузи́ / чудотворя́й иногда́ / Моисе́йский жезл,
крестообра́зно порази́в, / и раздели́в мо́ре, / Изра́иля
же беглеца́, пешехо́дца спасе́, / песнь Бо́гови воспева́юща.</p>

<p class="MsoNormal" id="n19147"><span style="color:red" id="n19148">О</span>те́ц благочести́вое
собра́ние, сте́кшееся иногда́ на Евти́ха, / вои́стинну
Спа́са пропове́да в неразде́льных естества́х сугу́бых,
/ Боже́ственнаго отца́ Кири́лла уче́нием ше́ствующее я́ве
и пребыва́ющее.</p>

<p class="MsoNormal" id="n19149"><span style="color:red" id="n19150">Ч</span>исло́ шестьсо́т тридеся́тое
благочести́вейших муже́й, / Евти́хову пре́лесть и Севи́рову
е́ресь низло́жше, / достиго́ша воспе́ти си́це: / Христа́
во двою́ существу́ пропове́дуем, / ше́ствующе рече́нием
Кири́лла блаже́ннаго.</p>

<p class="MsoNormal" id="n19151"><span style="color:red" id="n19152">И́</span>же не пропове́дует,
во двою́ естеству́ и де́йствиих Христа́, Сло́во О́тчее,
/ прии́мет ана́фему, / четве́ртый бо Собо́р святы́х оте́ц
единому́дренно си́це пропове́да. / Вси у́бо их да ублажи́м.</p>

<p class="MsoNormal" id="n19153"><span style="color:red" id="n19154">Богородичен: </span>Пресла́вная
о Тебе́ возглаго́лашася в ро́дех родо́в, / Я́же Бо́га
Сло́ва во чре́ве вмести́вшая, чиста́ же пребы́вши, Богоро́дице
Мари́е, / тем Тя вси почита́ем, по Бо́зе Предста́тельницу на́шу.</p>

<p class="MsoNormal" id="n19155"><span style="color:red" id="n19156">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n19157">Песнь 3.</h3>

<p class="MsoNormal" id="n19158"><span style="color:red" id="n19159">Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания Твоего́.</p>

<p class="MsoNormal" id="n19160"><span style="color:red" id="n19161">Т</span>ва́ри служи́тель я́влься
А́рий безу́мный, / и Македо́ний па́ки ме́рзок я́влься,
/ в гее́нне о́гненней ра́вно му́чатся со е́ллины.</p>

<p class="MsoNormal" id="n19162"><span style="color:red" id="n19163">С</span>едмию́ Собо́ры свяще́нными
святы́х оте́ц / честну́ю Це́рковь уясни́л еси́, Христе́,
/ я́коже седми́х свети́льник све́том пре́лести тьму прогна́в
дале́че.</p>

<p class="MsoNormal" id="n19164"><span style="color:red" id="n19165">С</span>та́до Твое́, Сло́ве,
погубля́ет многообра́зная кра́ста ерети́к, / па́стырие
же Твои́х слове́сных ове́ц уче́нием сие́ премени́ша.</p>

<p class="MsoNormal" id="n19166"><span style="color:red" id="n19167">Богородичен: </span>Еди́наго родила́
еси́, Пречи́стая, / от Несозда́нныя Тро́ицы во двою́ существу́
и хоте́нию, / Его́же о́бразу честно́му покланя́емся, благода́ти
исполня́еми.</p>

<p class="MsoNormal" id="n19168">&nbsp;</p>

<p class="MsoNormal" id="n19169"><span style="color:red" id="n19170">Ин. Ирмос:</span> Утвержде́й в нача́ле
Небеса́ ра́зумом, / и зе́млю на вода́х основа́вый, / на
ка́мени мя, Христе́, за́поведей Твои́х утверди́, / я́ко
несть свят, па́че Тебе́ / Еди́не Человеколю́бче.</p>

<p class="MsoNormal" id="n19171"><span style="color:red" id="n19172">И́</span>же Севи́ра безсту́дно
прекло́ншеся словесе́м, я́да смертото́чнаго испо́лненным,
/ посрами́теся при́сно, отлуча́ющеся вси Це́ркве, / я́коже
во́лцы и пси хи́щнии.</p>

<p class="MsoNormal" id="n19173"><span style="color:red" id="n19174">Л</span>ико́вственницы и ве́рнии,
Вседе́теля и Спа́са / во двою́ неразде́льных существа́х
и хоте́ниих сугу́бых и де́йствиих почита́ем, / те́мже Севи́ра
пре́лести вконе́ц отвраща́емся.</p>

<p class="MsoNormal" id="n19175"><span style="color:red" id="n19176">П</span>рииди́те, Севи́ра и
Иа́кова неблагополу́чных пре́лесть, / с си́ми Феодо́сия,
Диоско́ра отме́щем я́ве, / четве́ртый же Собо́р благочести́вых
оте́ц воспое́м пе́сньми Боже́ственными.</p>

<p class="MsoNormal" id="n19177"><span style="color:red" id="n19178">Богородичен: </span>Херуви́м и Серафи́м
яви́лася еси́ вы́шши, Богоро́дице: / Ты бо еди́на прия́ла
еси́ Невмести́маго Бо́га во Твое́м чре́ве, Нескве́рная.
/ Те́мже Тя, вси ве́рнии, пе́сньми, Чи́стая, ублажа́ем.</p>

<p class="MsoNormal" id="n19179"><span style="color:red" id="n19180">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n19181">Кондак и икос воскресный,<br id="n19182">
таже седален отцев, глас 4.<br id="n19183">
Подобен: Ско́ро предвари́:</h3>

<p class="MsoNormal" id="n19184"><span style="color:red" id="n19185">С</span>вети́льницы пресве́тлии
и́стины Христо́вы ми́ру яви́стеся на земли́, / вои́стинну
блаже́ннейший, отцы́ Боговеща́ннии, / изсуши́вше е́реси
ху́льных языковре́дий / и угаси́вше пламенови́дная злосла́вных
смуще́ния: / те́мже, я́ко святи́телие Христо́вы, моли́теся
спасти́ся нам. <span lang="EN-US" style="color:red" id="n19186">(2)</span></p>

<p class="MsoNormal" id="n19187"><span style="color:red" id="n19188">Слава, и ныне, Богородичен:</span> Обнови́ла
еси́, Чи́стая, Боже́ственным Рождество́м Твои́м / истле́вшее
во страсте́х земноро́дных ме́ртвенное существо́ / и воздви́гла
еси́ вся от сме́рти к животу́ нетле́ния. / Те́мже Тя по
до́лгу блажи́м вси, Де́во Препросла́вленная, я́коже прорекла́
еси́.</p>

<h3 id="n19189">Песнь 4.</h3>

<p class="MsoNormal" id="n19190"><span style="color:red" id="n19191">Ирмос:</span> Христо́с моя́
си́ла, / Бог и Госпо́дь, / честна́я Це́рковь / боголе́пно
пое́т, взыва́ющи, / от смы́сла чи́ста, о Го́споде пра́зднующи.</p>

<p class="MsoNormal" id="n19192"><span style="color:red" id="n19193">В</span>рази́ Твои́ возшуме́ша,
и ненави́дящии Тя главу́ воздвиго́ша, Спа́се, вма́ле,
/ но а́бие падо́ша, не терпя́ще гла́са труб духо́вных.</p>

<p class="MsoNormal" id="n19194"><span style="color:red" id="n19195">С</span>о́лнца Со́лнцы сугу́бо
озари́ша, / Сын и Дух от Отца́, несозда́ни, Собезнача́льни:
/ Обои́м Оте́ц Еди́н вино́вен ве́руется.</p>

<p class="MsoNormal" id="n19196"><span style="color:red" id="n19197">С</span>едмь у́бо духо́в, и́же
почи́ша на Христе́, Иса́ия сие́ рече́, / на седми́х
же Собо́рех почи́ Христо́с со Отце́м и Боже́ственным Ду́хом.</p>

<p class="MsoNormal" id="n19198"><span style="color:red" id="n19199">Богородичен: </span>Бо́га родила́
еси́, плоть носи́вшаго, / от чи́стых Твои́х крове́й, Отрокови́це
Чи́стая, / Его́же, сугу́ба естество́м, во Ипоста́си же
еди́ней, отцы́ пропове́даша.</p>

<p class="MsoNormal" id="n19200">&nbsp;</p>

<p class="MsoNormal" id="n19201"><span style="color:red" id="n19202">Ин. Ирмос:</span> Ты моя́ кре́пость
Го́споди, / Ты моя́ и си́ла, / Ты мой Бог, Ты мое́ ра́дование,
/ не оста́вль не́дра О́тча, / и на́шу нищету́ посети́в.
/ Тем с проро́ком Авваку́мом зову́ Ти: / си́ле Твое́й сла́ва,
Человеколю́бче.</p>

<p class="MsoNormal" id="n19203"><span style="color:red" id="n19204">Р</span>цы нам, безу́мный Севи́ре
и су́етный: / еди́но естество́ сло́жно безнача́льно, свет
Сло́во О́тчее и Сы́на? / А́ще бо си́це рече́ши, и
друго́е естество́ знамена́л еси́: / плоть бо и Сло́во,
не еди́но существо́, но сугу́бо су́щее, окая́нне.</p>

<p class="MsoNormal" id="n19205"><span style="color:red" id="n19206">Е</span>ди́но ре́кши естество́
Сло́ва, наведе́ вопло́щшееся естество́ челове́чества,
/ кроме́ измене́ния вся́чески и смеше́ния, / александри́ом
учи́тель же и председа́тель, / я́сно два естества́ и хоте́ния
науча́я правосла́вно му́дрствовати хотя́щих.</p>

<p class="MsoNormal" id="n19207"><span style="color:red" id="n19208">Д</span>ва естества́ Христо́ва
вси пропове́даем неслия́нно, / вся́кое нече́стие Евти́хия,
ве́рнии, а́бие и Диоско́ра безу́мнаго попира́юще, / после́дуем
преде́лу святы́х оте́ц и Кири́лла Боже́ственнаго рече́нием.</p>

<p class="MsoNormal" id="n19209"><span style="color:red" id="n19210">Богородичен: </span>Херуви́мское
носи́ло Ты, Богома́ти Чи́стая, / Ты вмести́лище, Ты и прия́телище
Сло́ва О́тча и Бо́га, / от пречи́стых ложе́сн в плоть обле́кшагося.
/ Те́мже, во двою́ существу́ из Тебе́ Вопло́щшемуся покланя́ющеся,
непреста́нно сла́вим.</p>

<p class="MsoNormal" id="n19211"><span style="color:red" id="n19212">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n19213">Песнь 5.</h3>

<p class="MsoNormal" id="n19214"><span style="color:red" id="n19215">Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / и́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n19216"><span style="color:red" id="n19217">Б</span>оже́ственный виногра́д
Христо́в, и́же от Еги́пта пренесе́н, / те́мнаго отча́янна
губи́теля зве́рие пе́рвее пояда́ху, / пра́щею же святы́х
оте́ц дале́че отгна́шася.</p>

<p class="MsoNormal" id="n19218"><span style="color:red" id="n19219">Б</span>оже́ственным сия́нием
трисия́нным ум просве́щше, / честни́и отцы́ Еди́наго пропове́даша
Честны́я Тро́ицы Христа́ Го́спода, / сугу́ба естествы́
и хоте́нии.</p>

<p class="MsoNormal" id="n19220"><span style="color:red" id="n19221">Троичен: </span>В ве́щных, я́коже
в серафи́мских, му́дрыми отцы́, о Тро́ице, / Це́рковь онебеси́ся,
Трисвяту́ю песнь при́сно Тебе́ пою́щи, / собира́ет Тро́ическое
Твое́ Еди́но Божество́.</p>

<p class="MsoNormal" id="n19222"><span style="color:red" id="n19223">Богородичен: </span>Ма́ти и раба́
Твоего́ Сы́на бы́ла еси́, Чи́стая, / и́бо И́же
из Тебе́ пре́жде Тебе́ бя́ше, я́ко Соде́тель Твой,
/ Его́же во двою́ существу́ познава́ем и соединя́ем Сло́вом
Ипоста́сным.</p>

<p class="MsoNormal" id="n19224">&nbsp;</p>

<p class="MsoNormal" id="n19225"><span style="color:red" id="n19226">Ин. Ирмос:</span> Вску́ю мя отри́нул
еси́ / от лица́ Твоего́, Све́те Незаходи́мый, / и покры́ла
мя есть чужда́я тьма, окая́ннаго; / но обрати́ мя, / и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n19227"><span style="color:red" id="n19228">О</span> Севи́ре! Есте́ств
Христо́вых не слива́й лю́те, законопресту́пне, / и́бо жри́телие
и преблаже́ннии учи́телие вси, / во двою́ существу́ и во Еди́ном
Христо́вом Лице́ провозвести́вше, всем изложи́ша.</p>

<p class="MsoNormal" id="n19229"><span style="color:red" id="n19230">П</span>рия́т естество́ челове́ческое
я́ве Безнача́льный, О́тчее Сло́во, / я́ко Человеколю́бец,
хотя́ уще́дрити нас, поги́бших. / Те́мже Того́ пропове́дую
во двою́ существу́ и хоте́нию.</p>

<p class="MsoNormal" id="n19231"><span style="color:red" id="n19232">Н</span>изложи́в Севи́ра четве́ртый
Собо́р и Диоско́ра, Христа́ ху́лящия, / извеща́я сви́ток
Лео́нта, первоседа́льника Ри́мскаго, зело́ до́бре, / сугу́ба
естества́ Спа́сова несеко́мо явля́я.</p>

<p class="MsoNormal" id="n19233"><span style="color:red" id="n19234">Богородичен: </span>Ма́тернее дерзнове́ние,
е́же к Сы́ну Твоему́ иму́щи, Всечи́стая, / сро́днаго
промышле́ния, е́же о нас, не пре́зри, мо́лимся, / я́ко
Тебе́ и еди́ну, христиа́не, ко Влады́це очище́ние ми́лостивно
предлага́ем.</p>

<p class="MsoNormal" id="n19235"><span style="color:red" id="n19236">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n19237">Песнь 6.</h3>

<p class="MsoNormal" id="n19238"><span style="color:red" id="n19239">Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
/ Многоми́лостиве.</p>

<p class="MsoNormal" id="n19240"><span style="color:red" id="n19241">Б</span>ог богов Госпо́дь, ‑
Дави́д, пре́жде воспе́в, глаго́ла / и призва́ от восто́к,
от коне́ц всея́ земли́, да́же до за́пад их, / Вселе́нския
Собо́ры оте́ц назна́менуя.</p>

<p class="MsoNormal" id="n19242"><span style="color:red" id="n19243">С</span>едмь столпо́в утверди́
прему́дрость Бо́жия, / Твою́ Це́рковь, Влады́ко, седмочи́сленными
Собо́ры свяще́нных оте́ц / неукло́нну соблюда́ему от вся́ких
ересе́й.</p>

<p class="MsoNormal" id="n19244"><span style="color:red" id="n19245">С</span>тыд лица́ да покры́ет
Евти́хия и Диоско́ра, слия́ние буесло́вивших естества́
Христо́ва: / не в привиде́нии бо, но во обоже́нии естество́
земноро́дных прия́т.</p>

<p class="MsoNormal" id="n19246"><span style="color:red" id="n19247">Богородичен: </span>Да во́змется
Несто́рий во евре́йския те́мныя собо́ры, / и язы́к же отсече́тся
ху́льный: / Бо́га бо роди́ Де́ва Мари́я, Плотоно́сца
нам.</p>

<p class="MsoNormal" id="n19248">&nbsp;</p>

<p class="MsoNormal" id="n19249"><span style="color:red" id="n19250">Ин. Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся: / к Тебе́ бо возопи́х, / и услы́ши мя, / Бо́же
спасе́ния моего́.</p>

<p class="MsoNormal" id="n19251"><span style="color:red" id="n19252">Д</span>ва посла́ния Кири́лла,
я́же ко Си́нгелу по́сланная иногда́, / восто́ку преоблада́ющу,
облича́ют Севи́рову всю пре́лесть, / благоче́стно Христа́
пропове́дующая.</p>

<p class="MsoNormal" id="n19253"><span style="color:red" id="n19254">К</span>ири́лл Христа́ пропове́дует
во двою́ естеству́ и де́йствиих сугу́бых, / Севи́ра несмы́сленнаго
е́ресь отсеца́я. / Те́мже вси во уче́ниих того́ пребу́дем.</p>

<p class="MsoNormal" id="n19255"><span style="color:red" id="n19256">Богородичен: </span>Де́ву Тя и Чи́стую
Пресла́вную, Богороди́тельнице Мари́е, / благочести́вии, вои́стину
пропове́дуем, / загражда́юще безсту́дная уста́ Несто́рия
и Диоско́ра зломы́слие.</p>

<p class="MsoNormal" id="n19257"><span style="color:red" id="n19258">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n19259">Кондак, глас 8.<br id="n19260">
Подобен: Я́ко нача́тки:</h3>

<p class="MsoNormal" id="n19261"><span style="color:red" id="n19262">А</span>по́стол пропове́дание
и оте́ц догма́ты / Це́ркве еди́ну ве́ру запечатле́ша,
/ я́же и ри́зу нося́щи и́стины, истка́нну от е́же
свы́ше Богосло́вия, / исправля́ет и сла́вит благоче́стия
вели́кое та́инство.</p>

<p class="MsoNormal" id="n19263"><span style="color:red" id="n19264">Икос: </span>Высо́ким пропове́данием
Бо́жию Це́рковь услы́шим, вопию́щу: / жа́ждай, да гряде́т
ко мне и пие́т ча́шу, ю́же держу́, / ча́ша есть прему́дрости.
/ Сие́ питие́ и́стины сло́вом почерпо́х, во́ду пролива́ющую
не прекосло́вия, / но испове́дания, ю́же пия́, ны́нешний
Изра́иль Бо́га зрит, веща́юща: / ви́дите, ви́дите, я́ко
Сам Аз есмь и не пременя́юся: / Аз Бог пе́рвый, Аз же и по сих, и ра́зве
Мене́, несть ино́го отню́д. / Отсю́ду причаща́ющийся насы́тятся
/ и восхва́лят благоче́стия вели́кое та́инство.</p>

<h3 id="n19265">Песнь 7.</h3>

<p class="MsoNormal" id="n19266"><span style="color:red" id="n19267">Ирмос:</span> Росода́тельну у́бо
пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n19268"><span style="color:red" id="n19269">В</span>авило́нскаго у́бо зми́я
разрази́ Дании́л пе́рвее, / моли́твами же оте́ц прося́деся
лю́тый еги́петский змий, / я́ве А́рий, пояда́ющий Христо́во
ста́до.</p>

<p class="MsoNormal" id="n19270"><span style="color:red" id="n19271">Н</span>епроще́ным нече́стием
негодова́ волк Македо́ний, / прирази́вся Ду́ху, обожа́ющему
челове́ки / и вся ба́нею Креще́ния на пе́рвую добро́ту
вообража́ющу ве́рныя.</p>

<p class="MsoNormal" id="n19272"><span style="color:red" id="n19273">Д</span>иоско́р, и Евти́х,
и Севи́р Левиафа́м, / трие́, слива́ющии и смеша́ющии Христо́ва
существа́ смеше́нием у́мным, / к Тро́ице Честне́й прирази́шася
де́рзостию.</p>

<p class="MsoNormal" id="n19274"><span style="color:red" id="n19275">Богородичен: </span>Плотска́го Твоего́
зра́ка о́браз, Влады́ко, че́стно облобыза́ем, / и Ма́тере
Твоея́, и святы́х всех, / по́честь ве́дяще пра́вым по́мыслом
преходи́ти до́бре к первообра́зному.</p>

<p class="MsoNormal" id="n19276">&nbsp;</p>

<p class="MsoNormal" id="n19277"><span style="color:red" id="n19278">Ин. Ирмос:</span> Бо́жия снизхожде́ния
/ огнь устыде́ся в Вавило́не иногда́. / Сего́ ра́ди о́троцы
в пещи́ ра́дованною ного́ю, / я́ко во цве́тнице лику́юще
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n19279"><span style="color:red" id="n19280">В</span>о двою́ у́бо естеству́
и де́йствиях испове́дающе Христа́, / несли́тне, непрело́жне,
пре́лесть Севи́ра побежда́ем, / те́мже, пло́ти прия́тием
страсть претерпе́вшему, вопие́м Ему́: / благослове́н Бог оте́ц
на́ших.</p>

<p class="MsoNormal" id="n19281"><span style="color:red" id="n19282">Е</span>ди́наго разуме́ем,
И́же на дре́ве и в не́дрех Оте́ческих, / я́ко Бо́га
в Вы́шних и во гро́бе, я́ко совокупле́нна пло́тию. / Ему́же
пое́м, согла́сно взыва́юще: / благослове́н еси́, Бо́же
оте́ц на́ших.</p>

<p class="MsoNormal" id="n19283"><span style="color:red" id="n19284">А́</span>риево истоща́ние,
пресече́ние же, Бо́га умаля́ющаго, ве́рнии, / соединомы́слие
а́бие Саве́ллиево, / Тро́ическия враги́ возненави́девше,
Тро́ице возопие́м: / благослове́н Бог оте́ц на́ших.</p>

<p class="MsoNormal" id="n19285"><span style="color:red" id="n19286">Троичен: </span>Всех у́бо Госпо́дь,
Еди́наго же то́чию Единоро́днаго Сы́на, / правосла́вно
Отца́ богосло́вяще, Тя возвеща́ем, / и Еди́н ве́дяще Твой
исходя́щий Дух, прав, сра́слен и Соприсносу́щен.</p>

<p class="MsoNormal" id="n19287"><span style="color:red" id="n19288">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n19289">Песнь 8.</h3>

<p class="MsoNormal" id="n19290"><span style="color:red" id="n19291">Ирмос:</span> Из пла́мене преподо́бным
ро́су источи́л еси́, / и пра́веднаго же́ртву водо́ю
попали́л еси́: / вся бо твори́ши, Христе́, то́кмо е́же
хоте́ти. / Тя превозно́сим во вся ве́ки.</p>

<p class="MsoNormal" id="n19292"><span style="color:red" id="n19293">Я́</span>коже еди́наго ко́рене
о́трасли Богоса́дны, Сын и Дух возсия́вше: / и́бо Оте́ц
Единовино́вен есть, Безле́тный, Безле́тным Ли́цам Единоче́стен.</p>

<p class="MsoNormal" id="n19294"><span style="color:red" id="n19295">И</span>з чре́ва невеще́ственна
безле́тно возсия́л еси́, / Единосу́щное Сло́во Отцу́
и Ду́ху, / но нас ра́ди в ле́тнюю всели́ся веще́ственную
утро́бу еди́ныя Богоро́дицы.</p>

<p class="MsoNormal" id="n19296"><span style="color:red" id="n19297">Р</span>азжже́нныя стре́лы
огне́м духо́вным / в студе́ная сердца́ враго́в вонзо́шася
еретико́в и на смерть удави́ша их / совокупле́нии оте́ц седмочи́сленных
и Боже́ственных.</p>

<p class="MsoNormal" id="n19298"><span style="color:red" id="n19299">Богородичен: </span>Не ли́цы Еди́наго
Христа́ сла́вим, не смеше́нием существа́ Сего́ соединя́ем:
/ Еди́н бо Сый и То́йже Лице́м, раздвоя́ется естествы́,
/ Де́во, Твой Сын и Соде́тель.</p>

<p class="MsoNormal" id="n19300">&nbsp;</p>

<p class="MsoNormal" id="n19301"><span style="color:red" id="n19302">Ин. Ирмос:</span> Седмери́цею пещь
халде́йский мучи́тель / Богочести́вым неи́стовно разжже́,
/ си́лою же лу́чшею спасе́ны сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n19303"><span style="color:red" id="n19304">Д</span>а постыдя́тся ли́ца,
и да заградя́тся уста́, / не пропове́дающих во двою́ естеству́
/ несеко́мо, непрело́жно же и несли́тно, Еди́наго Сы́на:
/ благочести́вии бо мы прославля́ем, / и́нако у́бо и и́нако,
де́йствовати же и хоте́ти Христу́, / не у́бо ли́цы, но
во двои́х естества́х.</p>

<p class="MsoNormal" id="n19305"><span style="color:red" id="n19306">И́</span>же Иа́кова иму́щии
Кенто́на назва́ние, того́жде и́мя себе́ напису́ющии,
отвеща́йте нам: / а́ще в назва́нии его́ вы в купе́ли крести́стеся
дре́вле? / Те́мже сих ра́ди благода́ти Христа́ отступи́сте
вои́стинну, / во́лею со лжи́вым сим безсту́дствующе.</p>

<p class="MsoNormal" id="n19307"><span style="color:red" id="n19308">В</span> Халкидо́не Собо́р
четве́ртый Диоско́ра, Евти́ха же и Севи́ра лю́тых низложи́
/ и до конца́ отсече́ терно́вную их пре́лесть, / слия́тельную
суще́ств Спа́совых, от Це́ркве Христа́ и Влады́ки; / с
не́юже правосла́вящии, возненави́дим сих.</p>

<p class="MsoNormal" id="n19309"><span style="color:red" id="n19310">Троичен: </span>Трисве́тлую Божества́
еди́нственную сия́ющую зарю́ от Еди́наго Триипоста́снаго
Естества́: / Роди́теля Безнача́льна, сра́слена же Сло́ва
О́тча и сца́рствующий Единосу́щный Дух, / де́ти, благослови́те,
свяще́нницы, воспо́йте, / лю́дие, превозноси́те Его́ во
вся ве́ки.</p>

<p class="MsoNormal" id="n19311"><span style="color:red" id="n19312">Богородичен: </span>Богороди́тельнице
Пречи́стая, души́ моея́ я́звы и грехо́вныя собла́зны
очи́сти, / исто́чником омыва́ющи из ребр Сы́на Твоего́
и и́же из них исте́кшими струя́ми, / к Тебе́ бо взыва́ю,
и к Тебе́ прибега́ю, и Тебе́ призыва́ю, Богоблагода́тную.</p>

<p class="MsoNormal" id="n19313"><span style="color:red" id="n19314">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n19315">Песнь 9.</h3>

<p class="MsoNormal" id="n19316"><span style="color:red" id="n19317">Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни А́нгельстии
взира́ти; / Тобо́ю же, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n19318"><span style="color:red" id="n19319">Н</span>е подоба́ет приложи́ти
или́ оста́вити что Свяще́ннаго Преда́ния правосла́вныя
на́шея ве́ры: / в не́йже бо ве́рно крести́хомся, / а и́же
приложи́тели сея́ ве́ры впра́вду пре́дани бу́дут преще́нию
прокля́тия.</p>

<p class="MsoNormal" id="n19320"><span style="color:red" id="n19321">Р</span>а́достию се́рдца вси
взыгра́им, свяще́нныя Собо́ры оте́ц совоку́пльше: / тех
бо ра́ди свет ви́дехом правосла́вия. / Свети́льницы бо яви́шася,
вся наставля́юще к пра́вым уче́ния обре́тением.</p>

<p class="MsoNormal" id="n19322"><span style="color:red" id="n19323">Д</span>уша́м испро́сим очище́ние
и благоче́стно житие́ препроводи́ти потщи́мся, / я́ко да
прича́стницы бу́дем святы́м отце́м, / и́же скры́ша
пра́вых уче́ний бога́тство нам, ча́дом их.</p>

<p class="MsoNormal" id="n19324"><span style="color:red" id="n19325">Богородичен: </span>Бог от боку́
Твое́ю возсия́, Ма́ти Бо́жия, и челове́ческий род обожи́,
/ и сла́вы Своея́ сподо́би, и насле́дники вся показа́,
/ и́же Тя Богоро́дицу вои́стинну при́сно пропове́дающия.</p>

<p class="MsoNormal" id="n19326">&nbsp;</p>

<p class="MsoNormal" id="n19327"><span style="color:red" id="n19328">Ин. Ирмос:</span> Ужасе́ся о сем
Не́бо, / и земли́ удиви́шася концы́, / я́ко Бог яви́ся
челове́ком пло́тски, / и чре́во Твое́ бысть простра́ннейшее
Небе́с. / Тем Тя, Богоро́дицу, / А́нгелов и челове́к чинонача́лия
велича́ют.</p>

<p class="MsoNormal" id="n19329"><span style="color:red" id="n19330">П</span>реше́д Севи́р Христо́ву
благосла́вную Це́рковь льсти́вый, / и отмще́ние сове́том
оте́ц благочести́вых хуле́ния ра́ди и хитростносло́вия
своего́ прия́т пра́ведно, / и отрева́ется учи́телей сосло́вия,
осужде́нный.</p>

<p class="MsoNormal" id="n19331"><span style="color:red" id="n19332">Е</span>стества́ Христо́ва
что слива́еши и смеше́ние вво́диши и сли́тие, / Кре́стную
страсть и погребе́ние прилага́яй безстра́стному Божеству́ /
Единоро́днаго Сло́ва Бо́жия, о окая́нне Севи́ре? / Те́мже
вели́каго твоего́ хуле́ния гнуша́емся.</p>

<p class="MsoNormal" id="n19333"><span style="color:red" id="n19334">Богородичен: </span>Бро́ви и де́рзость
вку́пе вражде́бных рожде́йся от Де́вы низложи́ / и сове́ты
злосло́вящих Соде́теля, / ве́рных же Собо́р утверди́ непоколе́блем,
я́ко Бог, / рог вознесы́й и ве́рою укрепи́вый, да Тя вси велича́ем.</p>

<p class="MsoNormal" id="n19335"><span style="color:red" id="n19336">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n19337">Светилен.<br id="n19338">
Подобен: Жены́, услы́шите:</h3>

<p class="MsoNormal" id="n19339"><span style="color:red" id="n19340">О</span>те́ц Боже́ственных
днесь па́мять пра́зднующе, моле́ньми тех мо́лим, Всеще́дре:
/ вся́каго вре́да ересе́й изба́ви лю́ди Твоя́, Го́споди,
/ и вся сподо́би Отца́, Сло́во сла́вити и Всесвята́го Ду́ха.</p>

<p class="MsoNormal" id="n19341"><span style="color:red" id="n19342">Богородичен. Подобен:</span> Ра́дуйся,
Бо́жия пала́то. / Ра́дуйся, горо́ присе́нная. / Ра́дуйся,
Неопали́мая купино́. / Ра́дуйся, престо́ле сла́вы. / Ра́дуйся,
Боже́ственная трапе́зо. / Ра́дуйся, ру́чко всезла́тая.
/ Ра́дуйся, свети́льниче всесве́тлый. / Ра́дуйся, ле́гкий
о́блаче, Де́во Ма́ти Мари́е.</p>

<h3 id="n19343">На хвалитех стихиры воскресны 4 и отцев 4,<br id="n19344">
глас 6. Подобен: Все отло́жше:</h3>

<p class="MsoNormal" id="n19345"><span style="color:red" id="n19346">В</span>се собра́вше душе́вное
худо́жество, / и Боже́ственным Ду́хом сразсмотри́вше, / Небе́сный
и честны́й Симво́л ве́ры / честни́и отцы́ богопи́санне
начерта́ша, / в не́мже я́вственнейше / ро́ждшему Собезнача́льнаго
Сло́ва науча́ют / и всеи́стинно Единосу́щнаго, / апо́стольским
после́дующе я́ве уче́нием, / благосла́внии и пребога́тии,
/ вои́стинну и Богому́дрии. <span lang="EN-US" style="color:red" id="n19347">(2)</span></p>

<p class="MsoNormal" id="n19348"><span style="color:red" id="n19349">Стих: </span><b id="n19350">Благослове́н еси́,
Го́споди, Бо́же оте́ц на́ших, / и хва́льно и просла́влено
И́мя Твое́ во ве́ки.</b></p>

<p class="MsoNormal" id="n19351"><span style="color:red" id="n19352">В</span>се прие́мше, у́мное
сия́ние Свята́го Ду́ха, / преесте́ственное благосло́вие
/ кра́ткими глаго́лы и мно́гим ра́зумом / богодухнове́нно
провеща́ша, / я́ко Христо́вы пропове́дницы, / Ева́нгельских
предста́телие уче́ний, блаже́ннии, / и благочести́вых преда́ний,
/ свы́ше прие́мше сих открове́ние я́ве / и просве́щшеся,
изложи́ша ве́ру Богонауче́нную.</p>

<p class="MsoNormal" id="n19353"><span style="color:red" id="n19354">Стих: </span><b id="n19355">Собери́те Ему́
/ преподо́бныя Его́.</b></p>

<p class="MsoNormal" id="n19356"><span style="color:red" id="n19357">В</span>се собра́вше па́стырское
иску́сство / и я́рость подви́гше ны́не пра́веднейшую,
/ отмсти́тельне тя́жкия отгна́ша и па́губныя во́лки, /
пра́щею Ду́ха изве́ргше от церко́внаго исполне́ния, / па́дшия
я́ко к сме́рти / и я́ко неисце́льно неду́говавшия, / Боже́ственнии
па́стырие, / я́ко раби́ и́стиннейшии Христо́вы, / и Боже́ственнаго
пропове́дания таи́нницы свяще́ннейший.</p>

<h4 id="n19358">Слава, глас 8. Георгия Никомидийскаго:</h4>

<p class="MsoNormal" id="n19359"><span style="color:red" id="n19360">С</span>вяты́х отце́в лик,
/ от коне́ц вселе́нный сте́кшийся, / Отца́, и Сы́на, и
Ду́ха Свята́го / Еди́но Существо́ научи́ша и естество́,
/ и та́йну Богосло́вия я́сно преда́ша Це́ркви. / И́хже
похваля́юще, ве́рою ублажи́м, глаго́люще: / о Боже́ственный
по́лче, / Богоглаго́ливии ору́жницы ополче́ния Госпо́дня,
/ зве́зды многосве́тлыя мы́сленныя тве́рди, / таи́нственнаго
Сио́на необори́мии столпи́, / миродохнове́ннии цве́ти ра́йстии,
/ всезлата́я уста́ Сло́ва, / нике́йская похвало́, вселе́нныя
украше́ние, / приле́жно моли́теся о душа́х на́ших.</p>

<p class="MsoNormal" id="n19361"><span style="color:red" id="n19362">И ныне:</span> Преблагослове́нна
еси́, Богоро́дице Де́во: <span style="color:red" id="n19363">Славословие великое.</span></p>

<p class="MsoNormal" id="n19364"><span style="color:red" id="n19365">По трисвятом тропарь воскресный точию:
Ектении. И отпуст. И оглашение Студитово. И исхождение в притвор.</span> Сла́ва,
и ны́не, <span style="color:red" id="n19366">стихира Евангельская. И час 1-й. И конечный
отпуст. На часех тропарь воскресный:</span> Сла́ва, <span style="color:red" id="n19367">отцев:</span> И ны́не, <span style="color:red" id="n19368">Богородичен
часов. По</span> О́тче наш: <span style="color:red" id="n19369">кондак воскресный.</span></p>

<p class="MsoNormal" id="n19370">&nbsp;</p>

<h2 id="n19371"><a name="_НА_ЛИТУРГИИ_24" id="n19372"></a>НА ЛИТУРГИИ</h2>

<p class="MsoNormal" id="n19373"><span style="color:red" id="n19374">Блаженны Октоиха на 6 и отцев, песнь
3-я на 4.</span></p>

<h3 id="n19375">По входе тропарь воскресный<br id="n19376">
и отцев, глас 8:</h3>

<p class="MsoNormal" id="n19377"><span style="color:red" id="n19378">П</span>репросла́влен еси́,
Христе́ Бо́же наш, / свети́ла на земли́ отцы́ на́ша
основа́вый / и те́ми ко и́стинней ве́ре вся ны наста́вивый,
/ Многоблагоутро́бне, сла́ва Тебе́.</p>

<h4 id="n19379">Таже кондак воскресный.<br id="n19380">
Сла́ва, кондак отцев, глас 8.<br id="n19381">
Подобен: Я́ко нача́тки:</h4>

<p class="MsoNormal" id="n19382"><span style="color:red" id="n19383">А</span>по́стол пропове́дание
и оте́ц догма́ты / Це́ркве еди́ну ве́ру запечатле́ша,
/ я́же и ри́зу нося́щи и́стины, истка́нну от е́же
свы́ше Богосло́вия, / исправля́ет и сла́вит благоче́стия
вели́кое та́инство.</p>

<p class="MsoNormal" id="n19384"><span style="color:red" id="n19385">И</span> ны́не, <span style="color:red" id="n19386">храма Богородицы, или</span> Предста́тельство христиа́н:</p>

<h3 id="n19387">Прокимен гласа.<br id="n19388">
И отцев песнь глас 4:</h3>

<p class="MsoNormal" id="n19389"><span style="color:red" id="n19390">Б</span>лагослове́н еси́, Го́споди
Бо́же оте́ц на́ших, и хва́льно и просла́влено И́мя
Твое́ во ве́ки.</p>

<h3 id="n19391">Апостол дне.<br id="n19392">
И отцев, ко Евреем, зачало 334.</h3>

<p class="MsoNormal" id="n19393"><span style="color:red" id="n19394">Б</span>ра́тие, помина́йте
наста́вники ва́ша, и́же глаго́лаша вам сло́во Бо́жие:
и́хже взира́юще на сконча́ние жи́тельства, подража́йте
ве́ре их. Иису́с Христо́с вчера́ и днесь то́йже, и во ве́ки.
В науче́ния стра́нна и разли́чна не прилага́йтеся: добро́
бо благода́тию утвержда́ти сердца́, а не бра́шны, от ни́хже
не прия́ша по́льзы ходи́вшии в них. И́мамы же олта́рь,
от него́же не и́мут вла́сти я́сти служа́щии се́ни.
И́хже бо кровь живо́тных вно́сится во свята́я за грехи́
первосвяще́нником, сих телеса́ сжига́ются вне ста́на. Те́мже
Иису́с, да освяти́т лю́ди свое́ю кро́вию, вне врат пострада́ти
изво́лил. Те́мже у́бо да исхо́дим к нему́ вне ста́на,
поноше́ние его́ нося́ще. Не и́мамы бо зде пребыва́ющаго
гра́да, но гряду́щаго взыску́ем. Тем у́бо прино́сим же́ртву
хвале́ния вы́ну Бо́гу, си́речь плод усте́н испове́дающихся
и́мени Его́. Благотворе́ния же и обще́ния не забыва́йте:
таковы́ми бо же́ртвами благоугожда́ется Бог.</p>

<p class="MsoNormal" align="right" style="text-align:right" id="n19395"><span style="font-size:
8.0pt;color:red" id="n19396">Евр 13:7–16</span></p>

<h3 id="n19397">Аллилуия, гласа. И отцев, глас 1.</h3>

<p class="MsoNormal" id="n19398"><span style="color:red" id="n19399">Стих: </span>Бог бого́в Госпо́дь
глаго́ла, и призва́ зе́млю от восто́к со́лнца до за́пад.
<span style="color:red" id="n19400">Стих: </span>Собери́те Ему́ преподо́бныя
Его́, завеща́ющия заве́т Его́ о же́ртвах.</p>

<h3 id="n19401">Евангелие дне.<br id="n19402">
И отцев, от Иоанна, зачало 56.</h3>

<p class="MsoNormal" id="n19403"><span style="color:red" id="n19404">В</span>о вре́мя о́но, возведе́
Иису́с о́чи Свои́ на не́бо и рече́: О́тче, прии́де
час, просла́ви Сы́на Твоего́, да и Сын Твой просла́вит Тя. Я́коже
дал еси́ Ему́ власть вся́кия пло́ти, да вся́ко, е́же
дал еси́ Ему́, даст им живо́т ве́чный: Се же есть живо́т
ве́чный, да зна́ют Тебе́ еди́наго и́стиннаго Бо́га,
и Его́же посла́л еси́ Иису́с Христа́. Аз просла́вих
Тя на земли́, де́ло соверши́х, е́же дал еси́ Мне да сотворю́.
И ны́не просла́ви Мя Ты, О́тче, у Тебе́ Самого́ сла́вою,
ю́же име́х у Тебе́ пре́жде мир не бысть. Яви́х и́мя
Твое́ челове́ком, и́хже дал еси́ Мне от ми́ра: Твои́
бе́ша, и Мне их дал еси́, и сло́во Твое́ сохрани́ша: Ны́не
разуме́ша, я́ко вся, ели́ка дал еси́ Мне, от Тебе́ суть.
Я́ко глаго́лы, и́хже дал еси́ Мне, дах им, и ти́и прия́ша,
и разуме́ша вои́стинну, я́ко от Тебе́ изыдо́х, и ве́роваша,
я́ко Ты Мя посла́. Аз о сих молю́: не о всем ми́ре молю́,
но о тех, и́хже дал еси́ Мне, я́ко Твои́ суть: И Моя́ вся
Твоя́ суть, и Твоя́ Моя́, и просла́вихся в них: И ктому́
несмь в ми́ре, и си́и в ми́ре суть, и Аз к Тебе́ гряду́.
О́тче Святы́й, соблюди́ их во и́мя Твое́, и́хже дал
еси́ Мне, да бу́дут еди́но, я́коже и Мы. Егда́ бех с ни́ми
в ми́ре, Аз соблюда́х их во и́мя Твое́: и́хже дал еси́
Мне, сохрани́х, и никто́же от них поги́бе, то́кмо сын поги́бельный,
да сбу́дется Писа́ние. Ны́не же к Тебе́ гряду́, и сия́
глаго́лю в ми́ре, да и́мут ра́дость Мою́ испо́лнену
в себе́.</p>

<p class="MsoNormal" align="right" style="text-align:right" id="n19405"><span style="font-size:
8.0pt;color:red" id="n19406">Ин 17:1–13</span></p>

<h3 id="n19407">Причастен:</h3>

<p class="MsoNormal" id="n19408"><span style="color:red" id="n19409">Х</span>вали́те Го́спода с
Небе́с, / хвали́те Его́ в вы́шних. <span style="color:red" id="n19410">И
отцев:</span> Ра́дуйтеся, пра́веднии, о Го́споде, / пра́вым
подоба́ет похвала́. / <span style="color:red" id="n19411">А</span>ллилу́иа, <span style="color:red" id="n19412">трижды.</span></p>

<p class="MsoNormal" id="n19413">&nbsp;</p>

<p class="MsoNormal" id="n19414">&nbsp;</p>

<p class="MsoNormal" id="n19415"><a href="#_ОГЛАВЛЕНИЕ" id="n19416"><span style="color:red" id="n19417">В оглавление.</span></a></p>

<p class="MsoNormal" id="n19418">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n19419"><br clear="all" style="page-break-before:always" id="n19420">
</span>

<div class="WordSection46" id="n19421">

<p class="MsoNormal" align="right" style="text-align:right" id="n19422"><span style="color:
red" id="n19423">Месяца июля в 20-й день<a name="_Ref234421209" id="n19424"></a></span></p>

<h1 id="n19425"><a name="_СВЯТАГО_СЛАВНАГО_ПРОРОКА" id="n19426"></a>СВЯТАГО СЛАВНАГО ПРОРОКА ИЛИИ</h1>

<p class="MsoNormal" id="n19427"><span style="color:red" id="n19428">Зри: Аще храм пророка Илии, или изволит
настоятель, творим бдение.</span></p>

<h2 id="n19429"><a name="_НА_МАЛЕЙ_ВЕЧЕРНИ_8" id="n19430"></a>НА МАЛЕЙ ВЕЧЕРНИ</h2>

<h3 id="n19431">На Го́споди, воззва́х: стихиры на 4, глас 1.<br id="n19432">
Подобен: Небесных чинов:</h3>

<p class="MsoNormal" id="n19433"><span style="color:red" id="n19434">Т</span>рисо́лнечным све́том
Боже́ственнаго сия́ния, / ума́ чистото́ю нечести́ваго царя́
я́ко законопресту́пника / пра́ведным судо́м обличи́л еси́,
/ и небеса́ заключи́л еси́, / и вдови́цу с сы́ном препита́л
еси́. / Моли́, проро́че, спасти́ся душа́м на́шим.
<span style="color:red" id="n19435">(2)</span></p>

<p class="MsoNormal" id="n19436"><span style="color:red" id="n19437">Б</span>оже́ственным Боговиде́нием
досто́йно проро́ческим са́ном / и ра́зумом почте́н быв,
Боже́ственный проро́че, / прорица́еши да́льная, я́ко близ
су́щая, / царя́ я́ко непра́ведна обличи́л еси́ / и
сту́дныя свяще́нники ноже́м закла́л еси́. / Моли́
Христа́ Бо́га спасти́ся душа́м на́шим.</p>

<p class="MsoNormal" id="n19438"><span style="color:red" id="n19439">Н</span>ечести́вый царь, не терпя́
твоего́ обличе́ния, / тебе́, Боже́ственный проро́че, глаго́лет:
/ ты ли еси́, томя́ и развраща́я Изра́иля? / Ты же рекл еси́,
/ не аз, о царю́, / но ты и дом отца́ твоего́, / поне́же Бо́га
твоего́, сотво́ршаго тя, оста́вил еси́ / и чужды́я ввел
еси́. / Но моли́твами, Христе́, Твоего́ проро́ка / от таковы́я
пре́лести изба́ви нас / и спаси́ ду́ши на́ша.</p>

<p class="MsoNormal" id="n19440"><span style="color:red" id="n19441">Слава, глас 6:</span> Боже́ственный
проро́че Илие́, / ты, непра́вдовавша царя́ о Навуфе́еве
уби́йстве / и о восхище́нии виногра́да обличи́в, / дерзнове́нно
рекл еси́: / поне́же без пра́вды уби́л еси́ му́жа
изра́ильтянина, / си́це и сам убие́н бу́деши, / и пси кровь
твою́ поли́жут, / и блудни́цы в кро́ви твое́й измы́ются.
/ Но моли́твами, Христе́, Твоего́ проро́ка, / ку́пно и
уго́дника, / такова́го преще́ния изба́ви нас / и ду́ши
на́ша спаси́, я́ко Человеколю́бец.</p>

<p class="MsoNormal" id="n19442"><span style="color:red" id="n19443">И ныне, Богородичен.</span></p>

<h3 id="n19444">На стиховне стихиры, глас 2.<br id="n19445">
Подобен: Доме Евфрафов:</h3>

<p class="MsoNormal" id="n19446"><span style="color:red" id="n19447">Б</span>оже́ственный проро́че,
/ ты, ревну́я по Го́споде Вседержи́тели, / моли́твою небеса́
заключи́л еси́, рек: / дождь и роса́ да не сни́дет на зе́млю,
/ то́кмо глаго́лом уст мои́х.</p>

<p class="MsoNormal" id="n19448"><span style="color:red" id="n19449">Стих: </span><b id="n19450">Моисе́й и Ааро́н
во иере́ех Его́ / и Саму́ил в призыва́ющих И́мя Его́.</b></p>

<p class="MsoNormal" id="n19451"><span style="color:red" id="n19452">Б</span>оже́ственный проро́че,
/ ты моли́твою и ми́лованием / па́ки небеса́ отверза́еши
/ и дождь жа́ждущим лю́дем / бога́тно да́руеши.</p>

<p class="MsoNormal" id="n19453"><span style="color:red" id="n19454">Стих: </span><b id="n19455">Ты еси́ иере́й
во ве́ки, / по чи́ну Мелхиседе́кову.</b></p>

<p class="MsoNormal" id="n19456"><span style="color:red" id="n19457">Б</span>оже́ственный проро́че,
/ ты вдови́цу с сы́ном препита́л еси́ / и моли́твою горсть
муки́ и чва́нец ма́сла умно́жив. / По глаго́лу Госпо́дню,
/ горсть муки́ и чва́нец ма́сла не ума́лися.</p>

<p class="MsoNormal" id="n19458"><span style="color:red" id="n19459">Слава, глас и подобен тойже:</span> Боже́ственный
проро́че, / ты моли́твою твое́ю огнь с Небесе́ свел еси́
/ и царя́ уве́рил еси́ глаго́лати: / вои́стинну Еди́н
Бог, / И́же Илие́ю пропове́даемый.</p>

<p class="MsoNormal" id="n19460"><span style="color:red" id="n19461">И ныне, Богородичен:</span> Влады́чице
Блага́я, / святи́и Твои́ ру́це / к Сы́ну Твоему́ воздежи́,
/ душелюби́вому Соде́телю, / уще́дрити рабы́ Твоя́.</p>

<h2 id="n19462"><a name="_НА_ВЕЛИЦЕЙ_ВЕЧЕРНИ_19" id="n19463"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n19464"><span style="color:red" id="n19465">Б</span>лаже́н муж: <span style="color:red" id="n19466">1-й антифон.</span></p>

<h3 id="n19467">На Го́споди, воззва́х: стихиры на 8, глас 1.<br id="n19468">
Подобен: Небе́сных чино́в:</h3>

<p class="MsoNormal" id="n19469"><span style="color:red" id="n19470">И́</span>же Фесви́тянина Илию́
/ колесни́цею о́гненною / от земли́, Ще́дре, преложи́вый,
Сло́ве, / сего́ моли́твами спаси́ нас, ве́рно Тя сла́вящих
/ и того́ творя́щих ра́достно / Боже́ственную па́мять и
спасе́ную. <span style="color:red" id="n19471">(2)</span></p>

<p class="MsoNormal" id="n19472"><span style="color:red" id="n19473">В</span> тру́се и ви́хре то́нце
/ ви́дел еси́ Бо́жие прише́ствие, Илие́ Богоблаже́нне,
/ просвеща́ющее тя дре́вле: / на колесни́це же седя́ четвероко́нней,
/ не́бо преежда́л еси́ странноле́пно, / удивля́емь, Богодухнове́нне.
<span style="color:red" id="n19474">(2)</span></p>

<p class="MsoNormal" id="n19475"><span style="color:red" id="n19476">И</span>ере́и сту́дныя ноже́м
закла́л еси́, / не́бо язы́ком на зе́млю не дожди́ти
удержа́л еси́, / ре́вностию Боже́ственною разже́гся, /
Елиссе́я же испо́лнил еси́, / ми́лоти пода́нием сугу́бым,
му́дре Илие́, / Боже́ственныя благода́ти.</p>

<h4 id="n19477">Ины стихиры, глас 2, самогласны.<br id="n19478">
Иоанна архиепископа:</h4>

<p class="MsoNormal" id="n19479"><span style="color:red" id="n19480">С</span>вети́льники возсия́ша
вселе́нней два, / всесве́тлый Илия́ и Елиссе́й: / ов у́бо
Боже́ственным словом / небе́сныя ка́пли затвори́ и царя́
обличи́, / на колесни́це же о́гненней на небеса́ вознесе́ся;
/ ов же безча́дныя во́ды исцели́ / и сугу́бу благода́ть
прия́т, / Иорда́нския струи́ раздели́. / И ны́не со А́нгелы
лику́юще, / о нас мо́лят, спасти́ся душа́м на́шим.</p>

<p class="MsoNormal" id="n19481"><span style="color:red" id="n19482">Я́</span>же на возду́се колесни́ца
тя подъе́мши огнено́сна, / я́ко в тру́се, на Небеса́,
/ огнедохнове́нную благода́ть тебе́ чуде́с подаде́, / Илие́
Фесви́тянине, / нетле́нна тя сотво́рши, / е́же не ви́дети
сме́рти, / до́ндеже у́бо пропове́си вся́ческим кончи́ну.
/ Те́мже прииди́, подая́ нам / твои́х исправле́ний наказа́ние.</p>

<p class="MsoNormal" id="n19483"><span style="color:red" id="n19484">С</span>вети́льниче невече́рний
Церкве́й, / Боже́ственною ре́вностию разжига́емь, Илие́
проро́че, / небе́сныя ка́пли затвори́л еси́, / и, вра́ном
пита́н быв, / царя́ обличи́л еси́, / и свяще́нники умори́л
еси́; / огнь с небесе́ свел еси́, / и, пятьдеся́тника два умори́в,
/ напита́л еси́ вдови́цу еле́ем / и муки́ ма́лою го́рстию,
/ и сы́на ея́ моли́твою воскреси́л еси́. / Огнь разже́гл
еси́ в воде́, / Иорда́нския струи́ пеш преше́л еси́,
/ колесни́цею же о́гненною на небеса́ возне́слся еси́,
/ Елиссе́ю благода́ть сугу́бую по́дал еси́. / Моли́ся
непреста́нно Бо́гу / спасти́ся душа́м на́шим.</p>

<p class="MsoNormal" id="n19485"><span style="color:red" id="n19486">Слава, глас 6. Византиево:</span> Прииди́те,
правосла́вных совокупле́ние, / соше́дшеся днесь в пречестне́м
хра́ме Богоглаго́ливых проро́к, / псало́мски воспое́м сли́чную
песнь / сих просла́вльшему Христу́ Бо́гу на́шему / и весе́лием
и ра́достию возопие́м: / ра́дуйся, земны́й А́нгеле и Небе́сный
челове́че, / Илие́ великоимени́те. / Ра́дуйся, и́же сугу́бую
благода́ть от Бо́га прие́мый. / Елиссе́е всече́стне. /
Ра́дуйтеся, засту́пницы те́плии, и предста́тели, / и вра́чеве
душ и теле́с христолюби́вых люде́й, / от вся́каго прило́га
сопроти́вна, и обстоя́ния, и вся́ких бед / изба́вите ве́рно
соверша́ющия всепра́зднственную па́мять ва́шу.</p>

<p class="MsoNormal" id="n19487"><span style="color:red" id="n19488">И ныне, Богородичен, глас тойже:</span>
Кто Тебе́ не ублажи́т, Пресвята́я Де́во; / кто ли не
воспое́т Твоего́ Пречи́стаго Рождества́; / безле́тно
бо от Отца́ возсия́вый Сын Единоро́дный, / То́йже от
Тебе́, Чи́стыя, про́йде, / неизрече́нно вопло́щься, /
естество́м Бог Сый, / и естество́м быв Челове́к нас ра́ди;
/ не во двою́ лицу́ разделя́емый, / но во двою́
естеству́ / несли́тно познава́емый. / Того́ моли́,
Чи́стая Всеблаже́нная, / поми́ловатися душа́м на́шим.</p>

<p class="MsoNormal" id="n19489"><span style="color:red" id="n19490">Вход. Прокимен дне. Чтения три.</span></p>

<h3 id="n19491">Царств третиих чтение.</h3>

<p class="MsoNormal" id="n19492"><span style="color:red" id="n19493">Б</span>ысть сло́во Госпо́дне
ко Илии́ проро́ку, и рече́ ко Аха́ву: жив Госпо́дь Бог
сил, Бог Изра́илев, Ему́же предстою́ днесь пред Ним, а́ще бу́дет
в ле́та сия́ роса́ или́ дождь, а́ще не словесы́ уст
мои́х. И бысть глаго́л Госпо́день ко Илии́, глаго́ля: иди́
отсю́ду на восто́к и скры́йся в пото́це Хора́фове, при
реце́ Иорда́нове, и бу́дет вода́ от пото́ка, и пие́ши
ю́, и вра́ном повелю́ пита́ти тя та́мо. И и́де Илия́,
и сотвори́ по глаго́лу Госпо́дню, и се́де при пото́це Хора́фове,
пред лице́м Иорда́новым, и вра́нове приноша́ху ему́ хле́бы
зау́тра и мяса́ к ве́черу, и от пото́ка пия́ше во́ду.
И бысть по днех и́зсше пото́к, я́ко не бе дождя́ на зе́млю.
И бысть глаго́л Госпо́день ко Илии́, глаго́ля:
воста́ни, и иди́ в Саре́ффу Сидо́нскую, и пребу́ди та́мо:
се бо запове́дах та́мо жене́ вдови́це препита́ти тя. И,
воста́в, и́де в Саре́ффу Сидо́нскую, и прии́де во врата́
гра́да, и се та́мо жена́ вдова́ собира́ше дрова́,
и возопи́ Илия́ вслед ея́, и рече́ ей: принеси́ ми у́бо
ма́ло воды́ в сосу́де, да пию́. И и́де взя́ти
воды́, и возопи́ Илия́ во след ея́, и рече́ ей:
приими́ у́бо мне и укру́х хле́ба в руце́ твое́й, и
да ям. И рече́ жена́: жив Госпо́дь Бог мой, а́ще есть у
мене́ опресно́к, но ра́зве ели́ко горсть муки́ в
водоно́се, и ма́ло еле́я во чва́нце. И се аз собира́ю
два поле́нца, и вни́ду, и сотворю́ себе́ и ча́дом
мои́м, и сне́мы, и у́мрем. И рече́ к ней Илия́:
дерза́й, и вни́ди, и не сотвори́ по глаго́лу твоему́,
но сотвори́ мне отту́ду опресно́к мал пре́жде, и изнесе́ши
ми, себе́ же и ча́дом твои́м сотвори́ши последи́. Я́ко
та́ко глаго́лет Госпо́дь Бог Изра́илев: водоно́с
муки́ не оскуде́ет, и чва́нец еле́я не ума́лится до
дне, до́ндеже даст Госпо́дь дождь на зе́млю. И и́де жена́,
и сотвори́ по глаго́лу Илиину́, и даде́ ему́, и
ядя́ше той, и та, и ча́да ея́. И от того́ дне водоно́с
муки́ не оскуде́, и чва́нец еле́я не ума́лися, по
глаго́лу Госпо́дню, и́же глаго́ла руко́ю Илино́ю.
И бысть по глаго́лех сих, и разболе́ся сын жены́ госпожи́
до́му, и бе боле́знь его́ крепка́ зело́, до́ндеже
не оста́ в нем дух. И рече́ жена́ ко Илии́: что мне и тебе́,
челове́че Бо́жий, вшел еси́ ко мне воспомяну́ти грехи́
моя́, и умори́ти сы́на моего́? И рече́ Илия́ к
жене́: даждь ми сы́на твоего́. И взят его́ от ло́на ея́,
и вознесе́ его́ в го́рницу, в не́йже сам почива́ше, и
положи́ его́ на одре́ свое́м. И возопи́ Илия́ ко Го́споду,
и рече́: увы́ мне, Го́споди, Свиде́телю вдовы́, у
нея́же аз пребыва́ю, Ты озло́бил еси́, е́же
умори́ти сы́на ея́. И ду́ну на о́трочища трикра́ты,
и призва́ Го́спода, и рече́: Го́споди Бо́же мой, да
возврати́тся у́бо душа́ о́трочища сего́ в онь. И бысть
та́ко. И возопи́ Илия́, и услы́ша Госпо́дь глас
Илии́н, и возврати́ся душа́ о́трочища, и оживе́. И поя́т
Илия́ о́трочища, и сведе́ и́ от го́рницы в дом, и
даде́ и́ ма́тери его́. И рече́ Илия́ к ней:
виждь, я́ко жив есть сын твой. И рече́ жена́ ко Илии́: се
разуме́х, я́ко челове́к Бо́жий еси́ ты, и глаго́л
Госпо́день во усте́х твои́х и́стинен.</p>

<p class="MsoNormal" align="right" style="text-align:right" id="n19494"><span style="font-size:
8.0pt;color:red" id="n19495">3 Цар 17</span></p>

<h3 id="n19496">Царств третиих чтение.</h3>

<p class="MsoNormal" id="n19497"><span style="color:red" id="n19498">Б</span>ысть глаго́л Бо́жий
ко Илии́ Фесви́тянину в тре́тие ле́то ца́рства Аха́вля,
глаго́ля: иди́ и яви́ся Аха́ву, дам бо дождь на лице́ земли́.
И бысть, я́ко ви́де Аха́в Илию́ и рече́ к нему́: а́ще
ты еси́, развраща́яй Изра́иля? И рече́ Илия́: не развраща́ю
аз Изра́иля, но ты и дом отца́ твоего́, внегда́ оста́висте
вы Го́спода Бо́га своего́ и идо́сте в след Ваа́ла. И ны́не
посли́ и собери́ ко мне весь Изра́иль, на го́ру Карми́льскую,
и проро́ки сту́дныя Ваа́ловы, и́хже три́ста и пятьдеся́т,
и проро́к ме́рзских четы́реста яду́щих трапе́зу Иезаве́лину.
И по глаго́лу Илиину́ посла́ Аха́в в весь Изра́иль, и собра́
вся проро́ки на го́ру Карми́льскую, и приведе́ ко всем им Илию́.
И рече́ им Илия́: доко́ле вы хра́млете на о́ба коле́на
ва́ша? А́ще есть Госпо́дь Бог, иди́те в след Его́, а́ще
ли Ваа́л есть, то иди́те за ним. И не отвеща́ша ему́ лю́дие
словесе́. И рече́ Илия́ к лю́дем: аз есмь оста́х проро́к
Госпо́день еди́н, и проро́цы Ваа́ловы, и́хже три́ста
и пятьдеся́т муже́й, и проро́ков ме́рзских четы́реста.
И рече́ Илия́: дади́те ми два юнца́, да изберете́ себе́
еди́наго, и растеши́те и́ на у́ды, и возложи́те и́
на дрова́, да не приложите́ огня́. И аз растешу́ юнца́
друга́го, и возложу́ на дрова́, и огня́ не возгнещу́. И
да призовете́ имена́ бого́в ва́ших, и аз призову́ И́мя
Го́спода Бо́га моего́. И бу́дет Бог, И́же а́ще послу́шает
огне́м, Той есть Бог. И отвеща́ша вси лю́дие, и ре́ша: добр
глаго́л Илии́н, и́же глаго́ла, да бу́дет та́ко. И
рече́ Илия́ проро́ком сту́дным: избери́те себе́ юнца́
еди́наго, и сотвори́те вы пре́жде, я́ко вас есть мно́жество,
и призови́те имена́ бого́в ва́ших, и огня́ не пригнеща́йте.
И поя́ша юнца́, и сотвори́ша та́ко. И призыва́ху и́мя
Ваа́лово от у́тра и до полу́дне, и ре́ша: послу́шай нас,
Ваа́ле, послу́шай нас. И не бе гла́са, ни послуша́ния, и рыска́ху
о́коло же́ртвенника, и́же сотвори́ша си́и. И бысть полу́дне,
и поруга́ся им Илия́ Фесви́тянин, и рече́: зови́те гла́сом
вели́ким, я́ко бо́гу ва́шему непра́зднство есть, да еда́
что и́ное стро́ит или́ усну́л есть, да убудите́ его́!
И зовя́ху гла́сом вели́ким, и кроя́хуся по обы́чаю своему́
ножи́, и мно́зи би́ша себе́ бичьми́ до проли́тия кро́ве
своея́. И прорица́ху, и бысть до ве́чера, я́ко бы́ти вре́мя
взы́ти же́ртве, и не бе гла́са. И глаго́ла Илия́ к проро́ком
сту́дным, глаго́ля: отступи́те ны́не, да и аз сотворю́
же́ртву мою́. И отступи́ша ти́и, и умо́лкнуша. И рече́
Илия́ к лю́дем: приступи́те ко мне. И приступи́ша к нему́
вси лю́дие. И прия́т Илия́ двана́десять ка́мений, по числу́
коле́н сыно́в Изра́илевых, я́коже глаго́ла ему́ Госпо́дь:
Изра́иль бу́дет и́мя твое́. И созда́ ка́мение во И́мя
Госпо́дне, и исцели́ олта́рь раско́панный, и сотвори́ мо́ре,
вмеща́ющее две ме́ре се́мене, о́крест олтаря́. И воскладе́
поле́на на олта́рь, и́же сотвори́, и растеса́ на у́ды
всесожига́емое, и возложи́ на поле́на, и обы́де олта́рь.
И рече́ Илия́: принеси́те ми четы́ре водоно́сы воды́
и возлива́йте на всесожже́ния и на поле́на. И сотвори́ша та́ко.
И рече́: удво́йте. И удво́иша. И рече́: утро́йте. И утро́иша.
И прохожда́ше вода́ о́крест олтаря́, и мо́ре испо́лнися
воды́. И возопи́ Илия́ на не́бо, и рече́: Го́споди
Бо́же Авраа́мов, и Исаа́ков, и Иа́ковль, послу́шай мене́,
Го́споди, послу́шай мене́ днесь огне́м: да разуме́ют вси
лю́дие си́и, я́ко Ты еси́ Еди́н Госпо́дь Бог Изра́илев,
и аз раб Твой, и Тебе́ ра́ди сотвори́х дела́ сия́ вся,
и Ты обрати́ сердца́ люде́й сих в след Тебе́. И паде́ огнь
от Го́спода с небесе́, и пояде́ всесожже́ния, и поле́на,
и ка́мение, и персть, и во́ду, я́же бе в мо́ри, вся полиза́
огнь. И падо́ша вси лю́дие на лицы́ свое́м и ре́ша: вои́стинну
Госпо́дь Бог, Той есть Бог. И рече́ Илия́ к лю́дем: поима́йте
проро́ки Ваа́ловы, да ни еди́н скры́ется от них. И я́ша
их, и веде́ я́ Илия́ на пото́к Ки́ссов, и ту их закла́.
И рече́ Илия́ посе́м Аха́вови: се глас хожде́ния дожде́внаго,
впрязи́ колесни́цу твою́ и сни́ди, да не пости́гнет тебе́
дождь. И взы́де Илия́ на Карми́льскую го́ру, и прекло́нься
на зе́млю, и положи́ лице́ свое́ между́ коле́нома
свои́ма, и помоли́ся ко Го́споду. И не́бо помрачи́ся о́блаки
и ду́хом, и бысть дождь ве́лий, и пла́чася Аха́в, и́де
до Иезрае́ля. И рука́ Госпо́дня бысть на Илии́. И стягну́в
чре́сла своя́, и тече́ пред Аха́вом до Иезрае́ля. И возвести́
Аха́в жене́ свое́й Иезаве́ли вся, ели́ка сотвори́
Илия́, и я́ко закла́ проро́ки ноже́м. И посла́ Иезаве́ль
ко Илии́, глаго́лющи: у́тро в се́йже час положу́ ду́шу
твою́, я́коже ду́шу еди́наго от сих. И слы́ша, и убоя́ся
Илия́, и воста́в, и́де души́ ра́ди своея́, и прии́де
в Вирсави́ю, зе́млю Иу́дову. И оста́ви о́трочища своего́
та́мо, и и́де в пусты́ню дне путь. И прише́д, се́де под
сме́рчием, и проси́ души́ свое́й сме́рти, и рече́:
довле́ет ми, Го́споди, приими́ у́бо ду́шу мою́ от
мене́, я́ко несмь аз па́че оте́ц мои́х. И ля́же, и
успе́ под са́дом. И се А́нгел Госпо́день косну́ся ему́,
и рече́ ему́: воста́ни, яждь и пий. И воззре́в Илия́, и
се, при возгла́вии его́ опресно́к ячме́нный и корча́г воды́.
И воста́, и яде́, и пит, и обра́щся, у́спе. И обра́щся
А́нгел Госпо́день втори́цею, и косну́ся ему́, и рече́
ему́: воста́ни, яждь и пий, я́ко мног от тебе́ путь. И воста́,
и яде́, и пит, и и́де в кре́пости я́ди тоя́ четы́редесять
дней и четы́редесять ноще́й до горы́ Хори́вския. И вни́де
та́мо в пеще́ру, и всели́ся в ней. И се глаго́л Госпо́день
к нему́, и рече́ ему Госпо́дь: что ты зде, Илие́? И рече́
Илия́: ревну́я, поревнова́х по Го́споде Бо́зе Вседержи́тели,
я́ко оста́виша Тя сы́нове Изра́илевы, и олтари́ Твоя́
раскопа́ша, и проро́ки Твоя́ ору́жием изби́ша, и оста́х
аз еди́н, и и́щут души́ моея́, изъя́ти ю́. И рече́
А́нгел: изы́ди у́тро и ста́ни в горе́ пред Го́сподем,
и се мимои́дет Госпо́дь. И дух ве́лий и кре́пок, разоря́я
го́ры и сокруша́я ка́мение пред Го́сподем: не в ду́се Госпо́дь.
И по ду́се вихр, и не в ви́хре Госпо́дь. И по ви́хре огнь, и
не во огни́ Госпо́дь. И по огни́ глас хла́да то́нка, и
та́мо Госпо́дь. И бысть, я́ко услы́ша Илия́, покры́
лице́ свое́ ми́лотию свое́ю, и изы́де, и ста при пеще́ре.
И се к нему́ бысть глас и рече́: что зде ты, Илие́? И рече́
Илия́: ревну́я, поревнова́х по Го́споде Бо́зе Вседержи́тели,
я́ко оста́виша заве́т Твой сы́нове Изра́илевы, и олтари́
Твоя́ раскопа́ша, и проро́ки Твоя́ изби́ша ору́жием,
и оста́х аз еди́н, и и́щут души́ моея́, изъя́ти ю́.
И рече́ Госпо́дь к нему́: иди́, возврати́ся путе́м
твои́м, и по́йдеши в путь пусты́ни Дама́сковы, и пома́жеши
Азаи́ла на ца́рство во Ассири́и; и Ииу́я, сы́на Амесси́ина,
пома́жеши в царя́ Изра́илю; и Елиссе́я, Сы́на Асафа́това,
пома́жеши вме́сто себе́ проро́ка.</p>

<p class="MsoNormal" align="right" style="text-align:right" id="n19499"><span style="font-size:
8.0pt;color:red" id="n19500">3 Цар 18:1, 17–41, 44, 42, 45–46; 19:1–16</span></p>

<h3 id="n19501">Царств четвертых чтение.</h3>

<p class="MsoNormal" id="n19502"><span style="color:red" id="n19503">Б</span>ысть во дни о́ны, обре́те
Илия́ Елиссе́я, сы́на Асафа́това, и той ора́ше вола́ми.
И и́де Илия́ к нему́, и пове́рже Илия́ ми́лоть свою́
на нем, и оста́ви Елиссе́й волы́, и тече́ созади́ Илии́,
и служа́ше ему́. И бысть, егда́ взя́ту бы́ти Илии́
Го́сподем в ви́хре я́ко на не́бо, и идо́ста Илия́
и Елиссе́й в Галга́лы. Рече́ Илия́ ко Елиссе́ю: седи́
у́бо зде, я́ко Госпо́дь посла́ мя до Иорда́на. И рече́
Елиссе́й: жив Госпо́дь, и жива́ душа́ твоя́, а́ще
оста́влю тебе́. И поидо́ста о́ба, и пятьдеся́т муже́й
от сыно́в проро́ческих приидо́ша и ста́ша пря́мо издале́ча.
О́ба же ста́ста при Иорда́не. И прия́т Илия́ ми́лоть
свою́, и свит ю́, и порази́ е́ю во́ды, и раздели́ся
вода́ сю́ду и сю́ду, и преидо́ста о́ба по су́ху. И
бысть, я́ко преидо́ста, и рече́ Илия́ Елиссе́ю: проси́,
что сотворю́ тебе́, пре́жде да́же не взят бу́ду от тебе́.
И рече́ Елиссе́й: да бу́дет у́бо дух, и́же в тебе́,
сугу́б во мне. И рече́ Илия́: ожесточи́л еси́ проси́ти;
оба́че а́ще уви́диши мя, взе́млема от тебе́, бу́дет
ти та́ко, а́ще ли же не уви́диши, не бу́дет. И бысть иду́щим
им и глаго́лющим, и се колесни́ца о́гненна и ко́ни о́гненни,
и раздели́ между́ обе́ма, и взя́тся Илия́ тру́сом,
я́ко на не́бо. И Елиссе́й зря́ше, и той вопия́ше: о́тче,
о́тче, колесни́ца Изра́илева и ко́ни его́. И не ви́де
его́ ктому́. И я́тся Елиссе́й за ри́зы своя́, и раздра́
я́ на дво́е. И взят ми́лоть Илиину́ Елиссе́й, па́дшую
верху́ его́. И обрати́ся Елиссе́й, и ста на бре́зе Иорда́на.
И прия́т Елиссе́й ми́лоть Илиину́, па́дшую верху́
его́, и уда́ри во́ды, и не раздели́шася. И рече́ Елиссе́й:
где у́бо есть Бог Илии́н Апфо́? И уда́ри Елиссе́й во́ды
второ́е, и раздели́шася во́ды, и пре́йде по су́ху.</p>

<p class="MsoNormal" align="right" style="text-align:right" id="n19504"><span style="font-size:
8.0pt;color:red" id="n19505">3 Цар 19:19–21; 4 Цар 2:1, 6–14</span></p>

<h3 id="n19506">На литии стихира храма<br id="n19507">
и святаго самогласны, глас 4:</h3>

<p class="MsoNormal" id="n19508"><span style="color:red" id="n19509">Н</span>етле́ннаго соедине́ния
прича́стник, / блаже́нне проро́че, был еси́. / О Бо́зе,
Спа́се мое́м, моли́твою Иорда́н раздели́в, / по су́ху
преше́л еси́ / и на о́гненней колесни́це я́ко на небеса́
восхище́н был еси́, / сугу́бую благода́ть Елиссе́ю оста́вль.
/ Те́мже мо́лим тя, / а́ще и те́лом восхище́н был еси́,
/ но ду́хом от нас не разлуча́йся / и всегда́ Христу́ моли́ся
/ спасти́ся душа́м на́шим.</p>

<p class="MsoNormal" id="n19510"><span style="color:red" id="n19511">С</span>ветоза́рен о́блак,
Боже́ственный проро́че, яви́лся еси́, / иска́пая ту́чу
Богоразу́мия всем ве́рным, / напая́я бога́тно вино́м весе́лия
всех, / ве́рою прити́чущих к Боже́ственнейшему хра́му твоему́.
/ Те́мже мо́лим тя, / Боже́ственный проро́че и Богови́дче
Илие́, / побе́ды на враги́ во́инству на́шему да́руй
/ и душа́м на́шим ве́лию ми́лость.</p>

<p class="MsoNormal" id="n19512"><span style="color:red" id="n19513">С</span>амоде́ржцу уму́ плоть
покори́л еси́, / Боже́ственный Илие́ проро́че, / усе́рдно
восхожде́ния, я́ко по степе́нем, в се́рдцы твое́м полага́я.
/ Те́мже и непра́вдовавша царя́ обличи́в, / гне́ва Бо́жия
запреще́ние изре́к, / и сту́дныя свяще́нники я́ко непра́ведны
ноже́м погуби́л еси́, / и всех научи́л еси́ я́сно
вопи́ти: / вои́стинну еди́н есть Бог, Его́же Илия́ пропове́да.</p>

<p class="MsoNormal" id="n19514"><span style="color:red" id="n19515">Слава, глас 6:</span> О, нечести́ва
царя́ повеле́ния! / О, поста́, испо́лнена кро́ве и беззако́ния!
/ Запове́да пост, да уби́йство сотвори́т, / и а́бие убие́н
бысть Навуфе́й изра́ильтянин. / Что же, проро́че, к сим рекл еси́?
/ Я́ко та́ко глаго́лет Госпо́дь: / поне́же без пра́вды
му́жа изра́ильтянина уби́л еси́, / та́кожде и твоя́
кровь пролие́на бу́дет, / и блудни́цы в кро́ви твое́й измы́ются.
/ Но моли́твами, Христе́, Твоего́ проро́ка и пропове́дника
/ такова́го безчелове́чества изба́ви ду́ши на́ша, / я́ко
Человеколю́бец.</p>

<p class="MsoNormal" id="n19516"><span style="color:red" id="n19517">И ныне:</span> Богоро́дице, Ты еси́
лоза́ и́стинная, / возрасти́вшая нам Плод живота́, / Тебе́
мо́лимся: / моли́ся, Влады́чице, со святы́ми апо́столы
/ поми́ловати ду́ши на́ша.</p>

<h3 id="n19518">На стиховне стихиры, глас 8.<br id="n19519">
Подобен: О, пресла́внаго чудесе́:</h3>

<p class="MsoNormal" id="n19520"><span style="color:red" id="n19521">И</span>лия́, проро́к преди́вный,
/ заре́ю ум просвети́в, / весь бысть Боже́ствен / и, царя́ нечести́ва
суд непра́ведный зря, негоду́ет, / те́мже и судо́м Бо́жиим
отрече́ние посыла́ет на него́. / Та́кожде и цари́цу, /
я́ко неми́лостиву и златолюби́ву, / суду́ Бо́жию предаде́.
/ Но моли́твами, Христе́, Твоего́ проро́ка Илии́ / спаси́
всех нас, я́ко Милосе́рд.</p>

<p class="MsoNormal" id="n19522"><span style="color:red" id="n19523">Стих: </span><b id="n19524">Моисе́й и Ааро́н
во иере́ех Его́ / и Саму́ил в призыва́ющих и́мя Его́.</b></p>

<p class="MsoNormal" id="n19525"><span style="color:red" id="n19526">Д</span>око́ле, Го́споди, путь
нечести́вых спе́ется? / проро́че, рекл еси́: / Ты насади́л
еси́, и вкорени́шася, / и сотвори́ша плод беззако́ния, / вои́стинну
и са́ми зле погибо́ша нече́стием свои́м, / возопию́т к
Тебе́, и не услы́шиши. / Вску́ю ми показа́л еси́ нече́стие
/ суде́й законопресту́пных?</p>

<p class="MsoNormal" id="n19527"><span style="color:red" id="n19528">Стих: </span><b id="n19529">Ты еси́ иере́й
во ве́ки, / по чи́ну Мелхиседе́кову.</b></p>

<p class="MsoNormal" id="n19530"><span style="color:red" id="n19531">И́</span>же честно́е твое́
восхожде́ние, / честны́й во проро́цех вели́кий Илие́,
/ пра́зднующих твои́ми моли́твами / от бед избавля́й, и скорбе́й,
и лю́тых нахожде́ний: / да всегда́ тебе́, пресла́вный проро́че,
/ христоимени́тии лю́дие, почита́ем и ублажа́ем.</p>

<p class="MsoNormal" id="n19532"><span style="color:red" id="n19533">Слава, глас 6:</span> Проро́че,
пропове́дниче Христо́в, / престо́ла вели́чествия никогда́же
отступа́еши / и коему́ждо боля́щу при́сно предстои́ши;
/ в Вы́шних служа́, вселе́нную благословля́еши, / всю́ду
прославля́емь; / проси́ очище́ние душа́м на́шим.</p>

<p class="MsoNormal" id="n19534"><span style="color:red" id="n19535">И ныне, Богородичен:</span> Творе́ц
и Изба́витель мой, Пречи́стая, / Христо́с Госпо́дь из Твои́х
ложе́сн проше́д, / в мя Оболки́йся, / пе́рвыя кля́твы Ада́ма
свободи́. / Те́мже Ти, Всечи́стая, / я́ко Бо́жии Ма́тери
же и Де́ве, / вои́стинну вопие́м немо́лчно: / ра́дуйся
А́нгельски, ра́дуйся, Влады́чице, / Предста́тельство и Покро́ве,
/ и Спасе́ние душ на́ших.</p>

<h3 id="n19536">Тропарь пророка дважды, глас 4:</h3>

<p class="MsoNormal" id="n19537"><span style="color:red" id="n19538">В</span>о пло́ти А́нгел, /
проро́ков основа́ние, / вторы́й Предте́ча прише́ствия Христо́ва,
Илия́ сла́вный, / свы́ше посла́вый Елиссе́еви благода́ть
/ неду́ги отгоня́ти / и прокаже́нныя очища́ти, / те́мже
и почита́ющим его́ то́чит исцеле́ния.</p>

<p class="MsoNormal" id="n19539"><span style="color:red" id="n19540">И </span>Богоро́дице Де́во:<span style="color:red" id="n19541"> единожды.</span></p>

<p class="MsoNormal" id="n19542">&nbsp;</p>

<h2 id="n19543"><a name="_НА_УТРЕНИ_25" id="n19544"></a>НА УТРЕНИ</h2>

<h3 id="n19545">На Бог Госпо́дь: тропарь дважды, глас 4:</h3>

<p class="MsoNormal" id="n19546"><span style="color:red" id="n19547">В</span>о пло́ти А́нгел, /
проро́ков основа́ние, / вторы́й Предте́ча прише́ствия
Христо́ва, Илия́ сла́вный, / свы́ше посла́вый
Елиссе́еви благода́ть / неду́ги отгоня́ти / и прокаже́нныя
очища́ти, / те́мже и почита́ющим его́ то́чит исцеле́ния.</p>

<p class="MsoNormal" id="n19548"><span style="color:red" id="n19549">Слава, и ныне, Богородичен:</span> Е́же
от ве́ка утае́ное / и А́нгелом несве́домое та́инство,
/ Тобо́ю, Богоро́дице, су́щим на земли́ яви́ся Бог, / в
несли́тном соедине́нии воплоща́емь, / и Крест во́лею нас ра́ди
восприи́м, / и́мже воскреси́в первозда́ннаго, / спасе́
от сме́рти ду́ши на́ша.</p>

<h3 id="n19550">По 1-й стихологии седален, глас 1:</h3>

<p class="MsoNormal" id="n19551"><span style="color:red" id="n19552">Н</span>а о́гненную колесни́цу,
я́ко на крилу́ ве́тренню, возше́д, Боже́ственный проро́че,
/ к небесе́м пресла́вно ше́ствие днесь твори́ши, / свы́ше
сугу́бую благода́ть и ми́лоть Елиссе́еви оста́вль. <span style="color:red" id="n19553">(2)</span></p>

<p class="MsoNormal" id="n19554"><span style="color:red" id="n19555">Слава, и ныне, Богородичен:</span> Ма́терь
Тя Бо́жию мо́лим вси, Де́ву вои́стинну, и по рождестве́
я́вльшуюся, / любо́вию прибега́ющии к Твое́й бла́гости:
/ Тебе́ бо и́мамы, гре́шнии, Предста́тельницу, / Тебе́
стяжа́хом в напа́стех спасе́ние, еди́ну Всенепоро́чную.</p>

<h3 id="n19556">По 2-й стихологии седален, глас 3:</h3>

<p class="MsoNormal" id="n19557"><span style="color:red" id="n19558">Х</span>рам твой Боже́ственный всем
исцеле́ния незави́стно источа́ет, / проро́че пречу́дне,
с Елиссе́ем преди́вным Христу́ вку́пе моля́щеся / низпосла́ти
мир ми́рови и лю́дем, чту́щим вас, ве́лию ми́лость. <span style="color:red" id="n19559">(2)</span></p>

<p class="MsoNormal" id="n19560"><span style="color:red" id="n19561">Слава, и ныне, Богородичен:</span> Ки́йждо,
иде́же спаса́ется, та́мо пра́ведно и притека́ет; / и ко́е
ино́е таково́е прибе́жище, / я́ко Ты, Богоро́дице, покрыва́ющее
ду́ши на́ша?</p>

<h3 id="n19562">Величание:</h3>

<p class="MsoNormal" id="n19563"><span style="color:red" id="n19564">В</span>елича́ем тя, / святы́й
проро́че Бо́жий Илие́, / и почита́ем е́же на колесни́це
о́гненней, / пресла́вное восхожде́ние твое́.</p>

<h4 id="n19565">Ино величание:</h4>

<p class="MsoNormal" id="n19566"><span style="color:red" id="n19567">В</span>елича́ем тя, / проро́че
Илие́ сла́вне, / и почита́ем, е́же на Небеса́ с пло́тию,
/ о́гненное восхожде́ние твое́.</p>

<h4 id="n19568">Ино величание:</h4>

<p class="MsoNormal" id="n19569"><span style="color:red" id="n19570">В</span>елича́ем тя, / проро́че
и предте́че прише́ствия Госпо́дня, Илие́ сла́вный, / и
чтим, е́же на Небеса́ с пло́тию, / о́гненное восхожде́ние
твое́.</p>

<h3 id="n19571">Псалом избранный.</h3>

<p class="MsoNormal" id="n19572"><span style="font-size:8.0pt;color:red" id="n19573">Лик 1:</span> Блаже́н
муж, боя́йся Го́спода. <span style="font-size:8.0pt;color:red" id="n19574">2:</span>
В за́поведех Его́ восхо́щет зело́. <span style="font-size:
8.0pt;color:red" id="n19575">1:</span> Сла́ва и бога́тство в дому́ его́.
<span style="font-size:8.0pt;color:red" id="n19576">2:</span> И пра́вда его́ пребыва́ет
в век ве́ка. <span style="font-size:8.0pt;color:red" id="n19577">1:</span> В па́мять
ве́чную бу́дет пра́ведник. <span style="font-size:8.0pt;
color:red" id="n19578">2:</span> Пра́ведник я́ко фи́никс процвете́т, я́ко
кедр, и́же на Лива́не, умно́жится. <span style="font-size:8.0pt;
color:red" id="n19579">1:</span> Возвесели́тся пра́ведник о Го́споде, и упова́ет
на Него́. <span style="font-size:8.0pt;color:red" id="n19580">2:</span> Се́ устна́м
мои́м не возбраню́, Го́споди. <span style="font-size:8.0pt;
color:red" id="n19581">1:</span> Ты разуме́л еси́ пра́вду мою́, и и́стину
мою́. <span style="font-size:8.0pt;color:red" id="n19582">2:</span> И язы́к мой поучи́тся
пра́вде Твое́й, весь день хвале́ Твое́й. <span style="font-size:8.0pt;color:red" id="n19583">1:</span> Свет возсия́ пра́веднику,
и пра́вым се́рдцем весе́лие. <span style="font-size:8.0pt;
color:red" id="n19584">2:</span> Род пра́вых благослови́тся. <span style="font-size:8.0pt;color:red" id="n19585">1:</span> Сла́вою и че́стью венча́л
еси́ его́. <span style="font-size:8.0pt;color:red" id="n19586">2:</span> Я́ко
Ты благослови́ши пра́ведника, Го́споди. <span style="font-size:
8.0pt;color:red" id="n19587">1:</span> Я́ко ору́жием благоволе́ния венча́л
еси́ нас. <span style="font-size:8.0pt;color:red" id="n19588">2:</span> В ни́хже посети́
нас Восто́к с высоты́. <span style="font-size:8.0pt;color:red" id="n19589">1:</span>
Яви́тися во тьме и се́ни сме́ртней седя́щим. <span style="font-size:8.0pt;color:red" id="n19590">2:</span> Напра́вить но́ги на́ша
на путь ми́ра.</p>

<p class="MsoNormal" id="n19591"><span style="color:red" id="n19592">Сла́ва, и ны́не:</span> Аллилу́иа,<span style="color:red" id="n19593"> трижды.</span></p>

<h3 id="n19594">По полиелеи седален, глас 8:</h3>

<p class="MsoNormal" id="n19595"><span style="color:red" id="n19596">П</span>рему́дрости я́ко рачи́тель
бью, проро́че всече́стне, / непра́ведна царя́ непра́вдующа
я́ве обличи́в и уве́рил еси́ вопи́ти: / вои́стинну
Бог Еди́н есть, и́же Илие́ю пропове́дуемый. / Отсю́ду же
Иезаве́ль о восхище́нии и о златолю́бии обличи́л еси́,
/ проро́че и Предте́че прише́ствия Христо́ва, Илие́ великоимени́те,
/ моли́ Христа́ Бо́га грехо́в оставле́ние дарова́ти
/ восхожде́ние твое́ ве́рно сла́вящим.</p>

<p class="MsoNormal" id="n19597"><span style="color:red" id="n19598">Слава, и ныне, Богородичен:</span> Я́ко
Де́ву и еди́ну в жена́х, Тя, без се́мене ро́ждшую Бо́га
пло́тию, / вси ублажа́ем, ро́ди челове́честии: / Огнь бо всели́ся
в Тя Божества́, / и я́ко Младе́нца млеко́м пита́еши Зижди́теля
и Го́спода. / Тем, а́нгельский и челове́ческий род, досто́йно
сла́вим пресвято́е рождество́ Твое́ / и согла́сно вопие́м
Ти: / моли́ Христа́ Бо́га согреше́ний оставле́ние дарова́ти
/ покланя́ющимся ве́рою пресвято́му рождеству́ Твоему́.</p>

<h3 id="n19599">Степенна, 1-й антифон 4-го гласа:</h3>

<p class="MsoNormal" id="n19600"><span style="color:red" id="n19601">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n19602"><span style="color:red" id="n19603">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n19604"><span style="color:red" id="n19605">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n19606">Прокимен, глас 4:</h3>

<p class="MsoNormal" id="n19607"><span style="color:red" id="n19608">Т</span>ы еси́ иере́й во ве́ки,
/ по чи́ну Мелхиседе́кову. <span style="color:red" id="n19609">Стих: </span>Рече́
Госпо́дь Го́сподеви моему́: седи́ одесну́ю Мене́,
до́ндеже положу́ враги́ Твоя́ подно́жие ног Твои́х.</p>

<p class="MsoNormal" id="n19610"><span style="color:red" id="n19611">Другий прокимен:</span> Вся́кое
дыха́ние / да хва́лит Го́спода. <span style="color:red" id="n19612">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n19613"><a name="lk14" id="n19614">Евангелие от Луки,</a> зачало 14.</h3>

<p class="MsoNormal" id="n19615"><span style="color:red" id="n19616">В</span>о вре́мя о́но, дивля́хуся
наро́ди о словесе́х благода́ти, исходя́щих из уст Иису́совых,
и глаго́лаху: не Сей ли есть сын Ио́сифов? И рече́ к ним: вся́ко
рече́те Ми при́тчу сию́, врачу́, исцели́ся сам, ели́ка
слы́шахом бы́вшая в Капернау́ме, сотвори́ и зде, во оте́чествии
Свое́м. Рече́ же: ами́нь, глаго́лю вам, я́ко ни кото́рый
проро́к прия́тен есть во оте́чествии свое́м. Пои́стинне
же глаго́лю вам: мно́ги вдови́цы бе́ша во дни Илиины́ во
Изра́или, егда́ заключи́ся не́бо три ле́та и ме́сяц
шесть, я́ко бысть глад вели́к по всей земли́. И ни ко еди́ней
их по́слан бысть Илия́, то́кмо в Саре́пту Сидо́нскую к
жене́ вдови́це. И мно́зи прокаже́ни бе́ху при Елиссе́и
проро́це во Изра́или, и ни еди́н же от них очи́стися, то́кмо
Неема́н Сириани́н. И испо́лнишася вси я́рости в со́нмищи,
слы́шавшии сия́. И воста́вше изгна́ша Его́ вон из гра́да,
и ведо́ша Его́ до верху́ горы́, на не́йже град их со́здан
бя́ше, да бы́ша Его́ низри́нули. Он же проше́д посреде́
их, идя́ше.</p>

<p class="MsoNormal" align="right" style="text-align:right" id="n19617"><span style="font-size:
8.0pt;color:red" id="n19618">Лк 4:22–30</span></p>

<h3 id="n19619">По 50-м псалме.</h3>

<p class="MsoNormal" id="n19620"><span style="color:red" id="n19621">Слава:</span> Моли́твами
свята́го проро́ка Илии́, / Ми́лостиве, очи́сти /
мно́жества согреше́ний на́ших.</p>

<p class="MsoNormal" id="n19622"><span style="color:red" id="n19623">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n19624"><span style="color:red" id="n19625">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n19626">И стихира, глас 4:</h3>

<p class="MsoNormal" id="n19627"><span style="color:red" id="n19628">Н</span>а о́гненней колесни́це
на о́блак взя́лся еси́ / и во страну́ светови́дну преложи́лся
еси́, / о Фесви́тянине Илие́, / сту́дныя проро́ки посрами́в.
/ И́же не́бо сло́вом связа́вый, та́ко разреши́ и на́ша
согреше́ния / ко Го́споду моли́твами твои́ми / и спаси́
ду́ши на́ша.</p>

<p class="MsoNormal" id="n19629">&nbsp;</p>

<p class="MsoNormal" id="n19630"><span style="color:red" id="n19631">Канон Богородицы со ирмосом на 6, глас
8.</span> Во́ду проше́д: <span style="color:red" id="n19632">И пророка два канона,
на 8.</span></p>

<h3 id="n19633">Первый канон, глас 2.<br id="n19634">
Песнь 1.</h3>

<p class="MsoNormal" id="n19635"><span style="color:red" id="n19636">Ирмос:</span> Пои́м Го́сподеви,
/ в мо́ри дре́вле лю́ди наста́вльшему / и в нем фарао́на
со всево́инством погрузи́вшему, / песнь побе́дную, я́ко просла́вися.</p>

<p class="MsoNormal" id="n19637"><span style="color:red" id="n19638">В</span>и́дети жела́ющий Илии́
чуде́с огнедохнове́нную си́лу, / огнезра́чнаго и честна́го
язы́ка, ду́ха кре́пость, по достоя́нию собра́хомся.</p>

<p class="MsoNormal" id="n19639"><span style="color:red" id="n19640">У</span>стне́, Богоно́се, и
недоуме́ннаго язы́ка тесноту́ же и худогла́сие, / де́йством,
е́же в тебе́, Ду́ха отве́рзи / и уясни́ к пе́нию чуде́с
твои́х.</p>

<p class="MsoNormal" id="n19641"><span style="color:red" id="n19642">Д</span>ае́ши па́че естества́
повину́вшимся, Сло́ве, честны́м Твои́м повеле́нием / и
покоря́еши дождю́ две́ри ду́хом, / утвержда́емо сло́во
содева́я.</p>

<p class="MsoNormal" id="n19643"><span style="color:red" id="n19644">Богородичен: </span>Пое́м Го́сподеви,
от Девы рожде́нному, и мир обно́вльшему, / и Тоя́ ра́ди нам
жизнь Боже́ственную дарова́вшему, / песнь побе́дную, я́ко просла́вися.</p>

<h4 id="n19645">Другий канон, творение иеромонаха Пахомия,<br id="n19646">
егоже краегранесие: Пою́ хвалу́ вели́кому Илии́.<br id="n19647">
Глас 8. Песнь 1.</h4>

<p class="MsoNormal" id="n19648"><span style="color:red" id="n19649">Ирмос:</span> Во́ду проше́д,
я́ко су́шу, / и еги́петскаго зла избежа́в, / изра́ильтянин
вопия́ше: / Изба́вителю и Бо́гу на́шему пои́м.</p>

<p class="MsoNormal" id="n19650"><span style="color:red" id="n19651">О</span>рга́н яви́лся еси́,
ударя́емь Боже́ственным бряца́лом, проро́че пречу́дный,
/ Всеве́дца Бо́га воспева́я, / отмще́ние пра́ведно всем
даю́ща по дело́м их.</p>

<p class="MsoNormal" id="n19652"><span style="color:red" id="n19653">И́</span>же не терпя́ пре́лести,
проро́че чу́дный, / царя́ обличи́л еси́, непра́вдующа
о беззако́нии. / Те́мже суд Бо́жий, полн гне́ва, тому́
нане́сл еси́ осужде́ния.</p>

<p class="MsoNormal" id="n19654"><span style="color:red" id="n19655">П</span>роро́че и Предте́че
благода́ти, Боже́ственный Илие́, / Аха́ва, нечести́ваго
царя́, ты я́ко законопресту́пника обличи́в, / сту́дныя
свяще́нники, я́ко непреподо́бны погуби́л еси́.</p>

<p class="MsoNormal" id="n19656"><span style="color:red" id="n19657">Богородичен: </span>Христо́ву Ма́терь
в пе́снех воспе́ти досто́йно, ве́рнии, потщи́мся, / я́ко
Спа́са всех ро́ждшую, живото́м и сме́ртию влады́чествующаго.</p>

<p class="MsoNormal" id="n19658"><span style="color:red" id="n19659">Катавасия:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<h3 id="n19660">Песнь 3.</h3>

<p class="MsoNormal" id="n19661"><span style="color:red" id="n19662">Ирмос:</span> На ка́мени мя ве́ры
утверди́в, / разшири́л еси́ уста́ моя́ на враги́ моя́,
/ возвесели́ бо ся дух мой, внегда́ пе́ти: / несть свят, я́коже
Бог наш, / и несть пра́веден, па́че Тебе́, Го́споди.</p>

<p class="MsoNormal" id="n19663"><span style="color:red" id="n19664">Я́</span>ко изря́ден, проро́че,
Учрежди́тель, И́же вра́ном творя́ тебе́ гоще́ние,
/ еди́ный, насыща́яй вся́ко живо́тно благоволе́ния. / Ему́же
вси зове́м: / Ты еси́ Бог наш, и несть свя́та, па́че Тебе́,
Го́споди.</p>

<p class="MsoNormal" id="n19665"><span style="color:red" id="n19666">Б</span>лагода́ть Благоде́телю
и Строи́телю, / вдови́цу и проро́ка напита́вшему неизрече́нным
промышле́нием. / Ему́же вси зове́м: / Ты еси́ Бог наш, и несть
свя́та, па́че Тебе́, Го́споди.</p>

<p class="MsoNormal" id="n19667"><span style="color:red" id="n19668">З</span>атвори́вый тучено́сныя
о́блаки одожди́ти, / пи́щи лиша́еме Саре́ффе, оста́нок
бра́шна непреста́нно роси́ти сотвори́. / Ты же взыва́л
еси́: / несть свя́та, па́че Тебе́, Го́споди.</p>

<p class="MsoNormal" id="n19669"><span style="color:red" id="n19670">Богородичен: </span>Ты еди́на па́че
всех от ве́ка вели́ким сподо́билася еси́ и па́че естества́:
/ Бо́га бо, Невмести́маго все́ю тва́рию, во чре́ве прия́ла
еси́ и воплоти́ла еси́. / Те́мже Богоро́дицу Тя вси почита́ем.</p>

<p class="MsoNormal" id="n19671">&nbsp;</p>

<p class="MsoNormal" id="n19672"><span style="color:red" id="n19673">Ин. </span><span style="color:red" id="n19674">Ирмос:</span>
Небе́снаго кру́га Верхотво́рче, Го́споди, / и Це́ркве Зижди́телю,
/ Ты мене́ утверди́ в любви́ Твое́й, / жела́ний кра́ю,
ве́рных утвержде́ние, / Еди́не Человеколю́бче.</p>

<p class="MsoNormal" id="n19675"><span style="color:red" id="n19676">В</span>сех ми́лостивно, проро́че,
наказу́еши и всех ми́луеши, / к тебе́ ве́рою притека́ющих
во храм твой, / и по́мощи от тебе́ прося́щии, ника́коже погреши́ша.</p>

<p class="MsoNormal" id="n19677"><span style="color:red" id="n19678">А</span>ха́ва, нечести́ваго
царя́, ты, Боже́ственный проро́че, обличи́л еси́ / и я́ко
престу́пника зако́на судо́м Бо́жиим осуди́л еси́.</p>

<p class="MsoNormal" id="n19679"><span style="color:red" id="n19680">Б</span>езсту́дная цари́ца
Иезаве́ль / тебе́, Боже́ственнейший проро́че, иска́ше уби́ти,
/ я́ко на тоя́ несвяще́нныя свяще́нники по достоя́нию суд
сме́ртный наве́л еси́.</p>

<p class="MsoNormal" id="n19681"><span style="color:red" id="n19682">Богородичен: </span>Ме́сто свяще́ния
сла́вы и мы́сленную, Чи́стая, трапе́зу, / хлеб, Христа́,
жизнь всех прие́мшую, пое́м Тя, Влады́чице.</p>

<p class="MsoNormal" id="n19683"><span style="color:red" id="n19684">Катавасия: </span>Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<h3 id="n19685">Седален, глас 8.<br id="n19686">
Подобен: Прему́дрости:</h3>

<p class="MsoNormal" id="n19687"><span style="color:red" id="n19688">И</span>сто́чника чуде́с, проро́ков
удобре́ние / вси пе́сненно, ве́рнии, восхва́лим, Фесви́тянина
Илию́: / с пло́тию бо еще́ сый безсме́ртен, я́ко мертв
уверя́ет ме́ртвых воста́ние. / Те́мже дерзнове́ние к Бо́гу
име́я, подава́ет исцеле́ния ве́рою прося́щим / и мо́лится
Христу́ приле́жно согреше́ний оставле́ние пода́ти / пра́зднующим
любо́вию святу́ю па́мять его́. <span style="color:red" id="n19689">(2)</span></p>

<p class="MsoNormal" id="n19690"><span style="color:red" id="n19691">Слава, и ныне, Богородичен:</span> В
напа́сти многоплете́нныя впад от враг ви́димых и неви́димых,
/ бу́рею одержи́м безчи́сленных согреше́ний мои́х, / и
я́ко к те́плому заступле́нию и покро́ву моему́, Чи́стая,
/ ко приста́нищу притека́ю Твоея́ бла́гости. / Те́мже,
Пречи́стая, из Тебе́ Воплоще́нному без се́мене / моли́ся
приле́жно о всех рабе́х Твои́х, непреста́нно моля́щих Ти
ся, Богоро́дице Пречи́стая, / моля́щи Его́ при́сно согреше́ний
оставле́ние дарова́ти / воспева́ющим досто́йно сла́ву Твою́.</p>

<h3 id="n19692">Песнь 4.</h3>

<p class="MsoNormal" id="n19693"><span style="color:red" id="n19694">Ирмос:</span> Услы́шах, Го́споди,
/ слух Твоего́ смотре́ния / и просла́вих Тя, / Еди́не Человеколю́бче.</p>

<p class="MsoNormal" id="n19695"><span style="color:red" id="n19696">К</span>ореносека́тель у́бо
яви́лся еси́ зло́бы, му́дре проро́че, / доброде́тели
же насади́тель, те́мже тя ублажа́ем.</p>

<p class="MsoNormal" id="n19697"><span style="color:red" id="n19698">У</span>коря́ше тя словесы́
вдови́ца, / пи́щею сме́рти, проро́че, о́трока воста́ние
уверя́ющи.</p>

<p class="MsoNormal" id="n19699"><span style="color:red" id="n19700">Н</span>азна́менова сла́ву
Тро́ическую я́ве дунове́нием тричи́сленным, / ма́тери де́тища
жи́ва дарова́.</p>

<p class="MsoNormal" id="n19701"><span style="color:red" id="n19702">К</span>оль разже́глся еси́,
паля́ Боже́ственным огне́м и ре́вностию, о проро́че, /
царя́ облича́я, творя́ща беззако́ния.</p>

<p class="MsoNormal" id="n19703"><span style="color:red" id="n19704">Богородичен: </span>Мо́лим Тя, Чи́стая,
Бо́га без се́мене заче́ншую, / при́сно моли́тися за рабы́
Твоя́.</p>

<p class="MsoNormal" id="n19705">&nbsp;</p>

<p class="MsoNormal" id="n19706"><span style="color:red" id="n19707">Ин. Ирмос:</span> Услы́шах, Го́споди,
слух Твой и убоя́хся, / я́ко неизрече́нным Сове́том, / Бог сый
Присносу́щный, / от Де́вы проше́л еси́, вопло́щся. / Сла́ва
снизхожде́нию Твоему́, Христе́, / сла́ва си́ле Твое́й.</p>

<p class="MsoNormal" id="n19708"><span style="color:red" id="n19709">В</span>енча́ тя Госпо́дь проро́ка,
прему́дре, / и благода́ть тебе́ да́руя прорица́ти бу́дущая,
я́ко настоя́щая. / Те́мже, ны́не словесе́м сбытие́
зря́ще, / хвала́ми при́сно тя, я́ко и́стиннаго проро́ка,
ублажа́ем.</p>

<p class="MsoNormal" id="n19710"><span style="color:red" id="n19711">Е</span>ли́ко попремно́гу смиренному́дрием
укра́шена / проро́ка Твоего́ душа́, Христе́ Бо́же,
толи́ко па́че огня́ ре́вностию распала́ема, / сту́дныя
свяще́нники погуби́.</p>

<p class="MsoNormal" id="n19712"><span style="color:red" id="n19713">Л</span>ице́м, я́ко зерца́лом
разре́шшимся, лицу́ Христо́ву предстои́ши, пречу́дне проро́че,
/ отону́дуже, нас ми́лостивно посеща́й, / да вси тя хвала́ми,
я́ко проро́ка, ублажа́ем.</p>

<p class="MsoNormal" id="n19714"><span style="color:red" id="n19715">Богородичен: </span>Наде́жду, и
утвержде́ние, и спасе́ния сте́ну неруши́му / Тя стяжа́вше,
Всепе́тая, зло́бы вся́кия избавля́емся.</p>

<p class="MsoNormal" id="n19716"><span style="color:red" id="n19717">Катавасия: </span>Седя́й в Сла́ве
/ на Престо́ле Божества́ / во о́блаце ле́гце, / прии́де
Иису́с Пребоже́ственный, / Нетле́нною Дла́нию / и спасе́
зову́щия: / сла́ва, Христе́, си́ле Твое́й.</p>

<h3 id="n19718">Песнь 5.</h3>

<p class="MsoNormal" id="n19719"><span style="color:red" id="n19720">Ирмос:</span> Све́та Пода́телю
/ и веко́в Тво́рче, Го́споди, / во све́те Твои́х повеле́ний
наста́ви нас, / ра́зве бо Тебе́, ино́го бо́га не зна́ем.</p>

<p class="MsoNormal" id="n19721"><span style="color:red" id="n19722">З</span>ако́н оте́ческий тя
я́ко моли́твенника всеи́стинна показа́, / чудоде́йственника,
обраща́юща естества́ стихи́й, Илие́, / и преподо́бну же́ртву
попаля́юща вода́ми.</p>

<p class="MsoNormal" id="n19723"><span style="color:red" id="n19724">П</span>осрами́л еси́ изря́дно,
я́ко и́стины служи́телю, преподо́бне, / скве́рнаго студа́
проро́ки, всеблаже́нне Илие́, / я́ве начерта́в Тро́ическую
си́лу.</p>

<p class="MsoNormal" id="n19725"><span style="color:red" id="n19726">С</span>ло́вом благода́ти свяще́нствуя,
Илие́, / закла́л еси́ свяще́нники сту́дныя непови́нными
твои́ми рука́ми, / я́коже огне́м, ре́вностию опаля́емь.</p>

<p class="MsoNormal" id="n19727"><span style="color:red" id="n19728">Богородичен: </span>Тебе́, ро́ждшей
Христа́, всему́ Соде́теля, взыва́ем: / ра́дуйся, Чи́стая,
ра́дуйся, Свет возсия́вшая нам, / ра́дуйся, вмести́вшая Бо́га
Невмести́маго.</p>

<p class="MsoNormal" id="n19729">&nbsp;</p>

<p class="MsoNormal" id="n19730"><span style="color:red" id="n19731">Ин. Ирмос:</span> Вску́ю мя отри́нул
еси́ / от лица́ Твоего́, Све́те Незаходи́мый, / и покры́ла
мя есть чужда́я тьма, окая́ннаго, / но обрати́ мя и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n19732"><span style="color:red" id="n19733">И́</span>же Боже́ственная благода́ти
явле́на незаходи́мая заря́ / и ум Боже́ственнейший, проро́че
Илие́, и́скренно стяжа́в, / благочести́вых к пе́нию возставля́еши.</p>

<p class="MsoNormal" id="n19734"><span style="color:red" id="n19735">К</span>то не удиви́тся Боже́ственней
ре́вности твое́й, проро́че всече́стне? / Кто ли не воспое́т
Христа́, толи́ку кре́пость тебе́ дарова́вшаго?</p>

<p class="MsoNormal" id="n19736"><span style="color:red" id="n19737">О</span>т Бо́га, проро́че,
украси́лся еси́ проро́чеством, Илие́ пречу́дне, / отню́д
Бо́гу весь соедини́вся, / пре́лесть облича́я, изра́ильтяны
к Бо́жию позна́нию приве́л еси́.</p>

<p class="MsoNormal" id="n19738"><span style="color:red" id="n19739">Богородичен: </span>Со́лнце ро́ждши,
Богоро́дице, незаходи́мое, / всего́ мя просвети́, омраче́ннаго
страстьми́, / и испо́лни мя Боже́ственнаго све́та.</p>

<p class="MsoNormal" id="n19740"><span style="color:red" id="n19741">Катавасия: </span>Ужасо́шася вся́ческая
/ о Боже́ственней сла́ве Твое́й: / Ты бо, Неискусобра́чная Де́во,
/ име́ла еси́ во утро́бе над все́ми Бо́га / и родила́
еси́ Безле́тнаго Сы́на, / всем воспева́ющим Тя / мир подава́ющая.</p>

<h3 id="n19742">Песнь 6.</h3>

<p class="MsoNormal" id="n19743"><span style="color:red" id="n19744">Ирмос:</span> Бе́здна согреше́ний
обы́де мя после́дняя, / но, я́ко проро́ка Ио́ну, Го́споди,
/ Го́споди, возведи́ / из истле́ния живо́т мой.</p>

<p class="MsoNormal" id="n19745"><span style="color:red" id="n19746">С</span>толп благоче́стия и жития́
чи́стаго, / сади́тель чистоты́ был еси́, / А́нгелом же
подо́бник, чу́дный Илие́ Богоно́се.</p>

<p class="MsoNormal" id="n19747"><span style="color:red" id="n19748">Г</span>нев тя пророкоуби́йцы жены́
устраши́в, / вяза́ти и реши́ти прии́мша дожде́в тече́ние,
чу́дный Илие́, бе́гати твори́т.</p>

<p class="MsoNormal" id="n19749"><span style="color:red" id="n19750">В</span>озвы́сил еси́, коле́на
преклони́в, ума́ превознесе́нное о́ко, / мольбо́ю изря́дною
реше́ние творя́, и бразды́ земны́я упои́л еси́ ту́чами.</p>

<p class="MsoNormal" id="n19751"><span style="color:red" id="n19752">Богородичен: </span>Купина́ Тя в
Сина́и, неопа́льно прибли́жився огню́, / преднапису́ет
Ма́терь Присноде́ву, Всепе́тая Богоро́дице Мари́е.</p>

<p class="MsoNormal" id="n19753">&nbsp;</p>

<p class="MsoNormal" id="n19754"><span style="color:red" id="n19755">Ин. Ирмос:</span> Очи́сти мя,
Спа́се, / мно́га бо беззако́ния моя́, / и из глубины́
зол возведи́, молю́ся, / к Тебе́ бо возопи́х, и
услы́ши мя, / Бо́же спасе́ния моего́.</p>

<p class="MsoNormal" id="n19756"><span style="color:red" id="n19757">М</span>оле́бное пе́ние приноси́
к Бо́гу, проро́че всечестны́й, / о всех, в Боже́ственный храм
твой притека́ющих, / да тя всегда́, я́ко вели́ка засту́пника,
почита́ем.</p>

<p class="MsoNormal" id="n19758"><span style="color:red" id="n19759">У</span>м челове́ч не дости́гнет
житие́ твое́, проро́че, по досто́инству похвали́ти: / па́че
у́бо у́мных чино́в возвели́чился еси́, / зря Христо́во
преображе́ние.</p>

<p class="MsoNormal" id="n19760"><span style="color:red" id="n19761">И́</span>же вся́ческих Госпо́дь
и Творе́ц нам яви́ся, / по твоему́ проро́честву, блаже́нне
Илие́, / вся челове́ки призыва́я к позна́нию Своему́, я́ко
Человеколю́бец.</p>

<p class="MsoNormal" id="n19762"><span style="color:red" id="n19763">Богородичен: </span>Мари́е, чи́стый
де́вства сосу́де, / очи́сти мой ум от страстна́го омраче́ния
/ и испо́лни благода́ти и пра́вды се́рдце мое́, Всенепоро́чная.</p>

<p class="MsoNormal" id="n19764"><span style="color:red" id="n19765">Катавасия:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<h3 id="n19766">Кондак, глас 2:</h3>

<p class="MsoNormal" id="n19767"><span style="color:red" id="n19768">П</span>роро́че и прови́дче
вели́ких дел Бо́га на́шего, / Илие́ великоимени́те, / веща́нием
твои́м уста́вивый водото́чныя о́блаки, / моли́ о нас еди́наго
Человеколю́бца.</p>

<p class="MsoNormal" id="n19769"><span style="color:red" id="n19770">Икос: </span>Мно́гое челове́ков
беззако́ние, Бо́жие же мно́гое человеколю́бие зря, / проро́к
смуща́шеся Илия́, яря́ся, / и словеса́ неми́лостивна к
ми́лостивному подви́же, / прогне́вайся, возопи́в, на отме́щущияся
Тебе́, Судие́ пра́ведный! / Но утро́бу Блага́го ника́коже
подви́же, е́же му́чити Того́ отмета́ющияся: / при́сно
бо покая́ния всех ждет еди́ный Человеколю́бец.</p>

<h3 id="n19771">Песнь 7.</h3>

<p class="MsoNormal" id="n19772"><span style="color:red" id="n19773">Ирмос:</span> Купина́ в горе́
огненеопа́льная / и росоно́сная пещь халде́йская / я́ве предписа́
Тя, Богоневе́сто, / Боже́ственный бо Невеще́ственный / в веще́ственнем
чре́ве Огнь неопа́льно прия́ла еси́. / Те́мже из Тебе́
Ро́ждшемуся пое́м: / благослове́н еси́, Бо́же оте́ц
на́ших.</p>

<p class="MsoNormal" id="n19774"><span style="color:red" id="n19775">П</span>ресла́вно Боже́ственною
ты воображе́ною си́лою обле́клся, / пи́щею четыредесятодне́вною,
Илие́ чу́дный, до́лгий ше́ствовал еси́ путь. / Те́мже
в Хори́ве глаго́лал еси́: / благослове́н Бог оте́ц на́ших.</p>

<p class="MsoNormal" id="n19776"><span style="color:red" id="n19777">Х</span>лад кро́ток показа́
и то́нок Го́спода тебе́, Илие́, / по Бо́зе ревну́ющу
Вседержи́тели, не дух бу́рен, ни трус, ни огнь страща́яй. / Те́мже
Иису́су кро́ткому пел еси́: / благослове́н еси́, Бо́же
оте́ц на́ших.</p>

<p class="MsoNormal" id="n19778"><span style="color:red" id="n19779">Б</span>огоявле́ния сподо́бился
еси́ и проро́чества, я́коже вели́кий Моисе́й, / проро́ки
помазу́я Ду́хом и цари́, Илие́ чу́дный. / И, сла́вы
на Фаво́ре Христо́вы зри́тель быв, пел еси́: / благослове́н
еси́, Бо́же оте́ц на́ших.</p>

<p class="MsoNormal" id="n19780"><span style="color:red" id="n19781">Богородичен: </span>Ражда́еши без
се́мене Безнача́льнаго и Преве́чнаго Го́спода, / О́тча
Сы́на, му́дрость же и си́лу, напосле́док, Пречи́стая,
/ па́че естества́ пло́тию, на обновле́ние земны́х. / Те́мже
из Тебе́ ро́ждшемуся зове́м: / благослове́н Бог оте́ц на́ших.</p>

<p class="MsoNormal" id="n19782">&nbsp;</p>

<p class="MsoNormal" id="n19783"><span style="color:red" id="n19784">Ин. Ирмос:</span> От Иуде́и доше́дше,
о́троцы / в Вавило́не иногда́ / ве́рою Тро́ическою пла́мень
пе́щный попра́ша, пою́ще: / отце́в Бо́же, благослове́н
еси́.</p>

<p class="MsoNormal" id="n19785"><span style="color:red" id="n19786">Л</span>ю́ди Изра́илевы, с
пятидесятонача́льником к тебе́, Боже́ственный Илие́, прише́дшия,
/ огне́м с небесе́, я́ко недосто́йныя, попали́л еси́.</p>

<p class="MsoNormal" id="n19787"><span style="color:red" id="n19788">И́</span>же Боговиде́нием осия́емь,
/ досто́йно Боже́ственнейший проро́к был еси́, Илие́ всечестны́й,
/ и Ваа́ловы же́ртвы отню́д упраздни́л еси́.</p>

<p class="MsoNormal" id="n19789"><span style="color:red" id="n19790">Е</span>ли́ко Дух Пресвяты́й
подаде́ прорица́ти, всечестны́й проро́че Илие́, / проре́кл
еси́ о прише́ствии Сы́на Бо́жия и не погреши́л, всеблаже́нне.
/ Ему́же пое́м: благослове́н Бог оте́ц на́ших.</p>

<p class="MsoNormal" id="n19791"><span style="color:red" id="n19792">С</span>ту́дным свяще́нником,
трапе́зу Иезаве́лину непра́ведно яду́щим, / вои́стинну
судо́м Бо́жиим и проро́ка руко́ю яд сме́рти по достоя́нию
отры́гнуся.</p>

<p class="MsoNormal" id="n19793"><span style="color:red" id="n19794">Богородичен: </span>Спаси́ мя, Ма́ти
Бо́жия, содержи́ма глубино́ю согреше́ний, / и вся́кия враго́в
исхити́ зло́бы, да Твое́, спаса́емь, велича́ю заступле́ние.</p>

<p class="MsoNormal" id="n19795"><span style="color:red" id="n19796">Катавасия:</span> Не послужи́ша
тва́ри Богому́дрии, / па́че Созда́вшаго, / но о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог благослове́н еси́.</p>

<h3 id="n19797">Песнь 8.</h3>

<p class="MsoNormal" id="n19798"><span style="color:red" id="n19799">Ирмос:</span> Устраши́ся отроко́в
благочести́вых / сообра́знаго души́ нескве́рнаго те́ла
/ и устрани́ся воспита́нный в безме́рном веществе́ / неутружде́н
огнь, / присноживу́щу же, изувя́дшу пла́меню, / ве́чнующая песнь
воспева́шеся: / Го́спода, вся дела́, по́йте / и превозноси́те
во вся ве́ки.</p>

<p class="MsoNormal" id="n19800"><span style="color:red" id="n19801">И</span>зря́дно обре́те Аха́в
ро́да отраже́ние всегуби́тельное, / проро́ка обличе́нием,
скве́рнаго уби́йства ме́рзское муче́ние: / Фесви́тянин
же от огнедохнове́нна ума́ Жизнода́телю песнь воспева́ше: /
Го́спода, вся дела́, по́йте и превозноси́те во вся ве́ки.</p>

<p class="MsoNormal" id="n19802"><span style="color:red" id="n19803">Д</span>ожди́т тебе́ огнь с
небесе́, попаля́я, Илие́, одержи́мых пятьдеся́т сугу́бо,
/ я́ко Бо́жию изря́дну служи́телю: / Держа́щему бо присноживо́тную
жизнь боголе́пно песнь взыва́л еси́: / Го́спода, вся дела́,
по́йте и превозноси́те во вся ве́ки.</p>

<p class="MsoNormal" id="n19804"><span style="color:red" id="n19805">Т</span>аи́нника тя показа́
Христо́с, я́ко чистоты́ сади́теля / и де́вства Пребоже́ственное
прозябе́ние на Фаво́ре Боже́ственнаго воплоще́ния, / Божества́
непостижи́мый свет во Свое́й пло́ти показа́в тебе́, зову́щу:
/ Го́спода, вся дела́, по́йте и превозноси́те во вся ве́ки.</p>

<p class="MsoNormal" id="n19806"><span style="color:red" id="n19807">Богородичен: </span>Всебога́тна
бысть утро́ба Бо́жия Ма́тере, / я́ко прии́мши Сло́во
дебельство́м пло́ти, / от Нея́ сме́шена земна́го зра́ка
по ипоста́си яви́ся град Бо́жий, / в не́мже Вы́шний жи́ти
благоволи́. / Ему́же пое́м: / Го́спода, вся дела́, по́йте
и превозноси́те во вся ве́ки.</p>

<p class="MsoNormal" id="n19808">&nbsp;</p>

<p class="MsoNormal" id="n19809"><span style="color:red" id="n19810">Ин. Ирмос:</span> Царя́ Небе́снаго,
/ Его́же пою́т вои́ А́нгельстии, / хвали́те и превозноси́те
во вся ве́ки.</p>

<p class="MsoNormal" id="n19811"><span style="color:red" id="n19812">И́</span>же вся ве́дый, я́ко
Бог, бу́дущих и бы́ти хотя́щих ра́зум, / тебе́, Илие́,
я́ко ве́рну су́щу вверя́ет / и дале́че су́щая, я́ко
близ, показу́ет.</p>

<p class="MsoNormal" id="n19813"><span style="color:red" id="n19814">Б</span>лагочести́вым дерзнове́нием
вжили́в ум твой, блаже́нне проро́че, / прорица́еши разстоя́щаяся,
я́ко близ су́щая, всечестны́й проро́че.</p>

<p class="MsoNormal" id="n19815"><span style="color:red" id="n19816">О</span>чи́стив от вся́кия
скве́рны, Боже́ственный проро́че, твой ум, / тем и весь свят был
еси́, / к Боже́ственному све́ту всех наставля́я.</p>

<p class="MsoNormal" id="n19817"><span style="color:red" id="n19818">Богородичен: </span>Его́же родила́
еси́, Сло́во, па́че сло́ва, Богороди́тельнице Чи́стая,
/ о нас моли́, ве́рно чту́щих Тя.</p>

<p class="MsoNormal" id="n19819"><span style="color:red" id="n19820">Катавасия:</span> О́троки благочести́выя
в пещи́ / Рождество́ Богоро́дичо спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<h3 id="n19821">Песнь 9.</h3>

<p class="MsoNormal" id="n19822"><span style="color:red" id="n19823">Ирмос:</span> Я́же пре́жде
со́лнца свети́льника Бо́га возсия́вшаго, / пло́тски к нам
прише́дшаго, / из боку́ Деви́чу неизрече́нно воплоти́вшая,
/ Благослове́нная Всечи́стая, / Тя, Богоро́дице, велича́ем.</p>

<p class="MsoNormal" id="n19824"><span style="color:red" id="n19825">Н</span>етре́нное челове́ки
ше́ствие на земли́ пожи́в, / ми́лотию струю́ Иорда́нскую
Фесви́тянин преше́д, ору́жник возду́шный, / неботе́чное
соверши́ стра́нное ше́ствие Ду́хом.</p>

<p class="MsoNormal" id="n19826"><span style="color:red" id="n19827">Б</span>лагоче́стия ре́вностию
Фесви́тянин опаля́емь, на огнезра́чней колесни́це взима́ется,
/ ми́лоть же све́рже, е́юже, утаи́тися не возмо́же Елиссе́й,
оде́явся, / прие́млет Боже́ственную благода́ть.</p>

<p class="MsoNormal" id="n19828"><span style="color:red" id="n19829">О</span>ткрове́нне Богови́дец
Фесви́тянин с Моисе́ем зрит, / я́же о́ко не ви́де, и у́хо
не слы́ша, и на се́рдце челове́к земноро́дных не взы́де,
/ воплоще́нна Го́спода, на Фаво́ре Вседержи́теля.</p>

<p class="MsoNormal" id="n19830"><span style="color:red" id="n19831">Богородичен: </span>Напра́снаго
дре́вняго отъя́тельницу осужде́ния и прама́тере исправле́ние,
/ Ю́же ро́да к Бо́гу вину́ присвое́ние, к Зижди́телю
мост, / Тя, Богоро́дице, велича́ем.</p>

<p class="MsoNormal" id="n19832">&nbsp;</p>

<p class="MsoNormal" id="n19833"><span style="color:red" id="n19834">Ин. Ирмос:</span> Вои́стинну Богоро́дицу,
/ Тя испове́дуем, / спасе́ннии Тобо́ю, Де́во Чи́стая,
/ с Безпло́тными ли́ки Тя велича́юще.</p>

<p class="MsoNormal" id="n19835"><span style="color:red" id="n19836">З</span>аре́ю невеще́ственною
Живонача́льныя Тро́ицы, проро́че Илие́, обожа́емь, / тем
тебе́ вси к Бо́гу о ми́ре моли́твенника приво́дим, блаже́нне.</p>

<p class="MsoNormal" id="n19837"><span style="color:red" id="n19838">Н</span>а земли́ тя А́нгела
позна́хом, Боже́ственный проро́че, / и на Небеси́ отню́д
челове́ка Бо́жия, я́коже и Сам Госпо́дь рече́: / поне́же
Илия́ челове́к же́сток еси́, согреша́ющу Изра́илю
терпе́ти не мо́жеши, / взы́ди ты ко Мне, да Аз до́ле сни́ду.</p>

<p class="MsoNormal" id="n19839"><span style="color:red" id="n19840">Н</span>а земли, Боже́ственный проро́че,
я́ко безплотен, пожил еси́ / и ны́не, на Небеса возносим, со ангельскими
лики ликов ствуеши; / нас свыше назирай, поющих тя, блаже́нне.</p>

<p class="MsoNormal" id="n19841"><span style="color:red" id="n19842">Богородичен: </span>Но́сиши на объя́тиях
Бо́га, нося́щаго вся́ческая, / и пита́еши Пита́теля, Чи́стая,
нам уподо́бльшася, / Его́же моли́ лю́дем Твои́м дарова́ти
всех лю́тых избавле́ние.</p>

<p class="MsoNormal" id="n19843"><span style="color:red" id="n19844">Катавасия:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, / Богоро́дице
Чи́стая Присноде́во.</p>

<h3 id="n19845">Светилен.<br id="n19846">
Подобен: Све́те неизме́нный:</h3>

<p class="MsoNormal" id="n19847"><span style="color:red" id="n19848">С</span>вет, на о́гненней четвероко́нней
колесни́це / небоше́ственна тя показа́вый ору́жника, Илие́,
не пожре́ вконе́ц: / огнь бо язы́ком о́гненным привле́кл
еси́ ни́зу и изсуши́л еси́ ту́чи.</p>

<p class="MsoNormal" id="n19849"><span style="color:red" id="n19850">Слава:</span> На Небе́сныя круги́
о́гненною колесни́цею возне́слся еси́, / ны́не твою́
соверша́ющий па́мять ве́рно назира́я, я́ко Све́та
близ сый, / свет мы́сленный нам дава́й.</p>

<p class="MsoNormal" id="n19851"><span style="color:red" id="n19852">И ныне, Богородичен:</span> И́же
от Бо́га ми́рови пода́нным благи́м Ты вина́ была́
еси́, Богоро́дице, / но и ны́не моли́ о о́бщем спасе́нии
благопреме́ннаго Бо́га.</p>

<h3 id="n19853">На хвалитех стихиры на 6, глас 8.<br id="n19854">
Подобен: Что вас нарече́м:</h3>

<p class="MsoNormal" id="n19855"><span style="color:red" id="n19856">Е</span>гда́ ты, проро́че чу́дный,
/ Бо́гу доброде́телию и житие́м чи́стым / сраствори́вся
с Ним, о́бласть прие́м, / тварь по ра́зуму изме́рил еси́,
/ и две́ри дожде́вныя во́лею затвори́л еси́, / и свы́ше
огнь низве́л еси́, / и враги́ погуби́л еси́. / Моли́
спасти́ся душа́м на́шим.</p>

<p class="MsoNormal" id="n19857"><span style="color:red" id="n19858">Р</span>е́вностию Госпо́днею
распала́емь, / беззако́нныя цари́ ты изобличи́л еси́ я́ве,
/ сту́дныя свяще́нники ты умори́л еси́ те́пле, / вжег огнь
в воде́, блаже́нне, / пи́щу же неде́ланную источи́л еси́
/ и во́ды Иорда́нския ми́лотию твое́ю пресе́кл еси́.
/ Моли́ спасти́ся душа́м на́шим.</p>

<p class="MsoNormal" id="n19859"><span style="color:red" id="n19860">Е</span>гда́ ты, проро́че,
показа́л еси́ / на земли́ я́ко вои́стинну ю́же на
Небеси́ жизнь, / жи́знию су́щею в тебе́ соста́вною обогате́яся,
/ о́трока ме́ртва твои́м вдохнове́нием воскреси́л еси́,
/ сме́рти кроме́ на ле́та лу́чша пребыва́еши, / на колесни́цу
о́гненну всел еси́, / на высоту́ возвыша́емь. / Моли́ спасти́ся
душа́м на́шим.</p>

<h4 id="n19861">Ины стихиры, глас 1,<br id="n19862">
самогласны. Германа:</h4>

<p class="MsoNormal" id="n19863"><span style="color:red" id="n19864">И</span>лия́ ревни́вый и страсте́й
самоде́ржец / на возду́се носи́м бя́ше днесь, / всеми́рнаго
таи́нник спасе́ния начина́тель. / О, сла́вы честны́я,
/ е́йже сподо́бися небопа́рный проро́к / и проро́ков изря́дное
удобре́ние! / Сей бо во пло́ти а́нгел / и безпло́тен челове́к
показа́ся исправле́ньми. / Его́же хва́ляще, рцем: / заступи́
нас, му́дре, в день су́дный.</p>

<p class="MsoNormal" id="n19865"><span style="color:red" id="n19866">Д</span>ухо́вными пе́сньми
проро́ки Христо́вы вси восхва́лим: / Илия́ бо Фесви́тянин
небоше́ственник бысть, / и ми́лотию Елиссе́й благода́ть прия́т
сугу́бу от Бо́га, / и свети́льницы све́тлии вселе́нней
яви́шася, / моля́ще непреста́нно о душа́х на́ших.</p>

<p class="MsoNormal" id="n19867"><span style="color:red" id="n19868">Д</span>ави́дски днесь, ве́рнии,
/ проро́ка Госпо́дня пе́сньми почти́м, / Илию́ Фесви́тянина,
и ревни́теля пресве́тла: / сей бо язы́ком не́бо, я́ко ко́жу,
затвори́ / и зе́млю плодови́тую непло́дну сотвори́. / О,
пресла́внаго чудесе́! / Зе́млен челове́к небесе́м одожди́ти
дождя́ не даде́. / О, чудесе́! тле́нен челове́к в нетле́ние
оде́яся / и на Небеса́ востече́ о́гненною колесни́цею,
/ ми́лотию же Елиссе́ю сугу́бу благода́ть дарова́в, / царя́
облича́я, / и лю́ди непокори́выя гла́дом растлева́ет,
/ иере́и сту́дныя вся посрами́ / и вдови́ча сы́на сло́вом
воскреси́. / Того́ мольба́ми, Христе́ Бо́же наш, / в ми́ре
сохрани́ оте́чество на́ше / и побе́ды одоле́ния на враги́
да́руй.</p>

<p class="MsoNormal" id="n19869"><span style="color:red" id="n19870">Слава, глас 8:</span> Проро́ков
верхо́вники / и всесве́тлыя свети́льники вселе́нныя / в пе́снех
почти́м, ве́рнии, Илию́ и Елиссе́я, / и Христу́ возопие́м
ра́достно: / Благоутро́бне Го́споди, / пода́ждь лю́дем
Твои́м мольба́ми проро́к Твои́х / оставле́ние грехо́в
и ве́лию ми́лость.</p>

<p class="MsoNormal" id="n19871"><span style="color:red" id="n19872">И ныне, Богородичен:</span> Влады́чице,
приими́ моли́твы раб Твои́х / и изба́ви нас / от вся́кия
ну́жды и печа́ли.</p>

<p class="MsoNormal" id="n19873"><span style="color:red" id="n19874">Славословие великое. И отпуст.</span></p>

<h2 id="n19875"><a name="_НА_ЛИТУРГИИ_23" id="n19876"></a>НА ЛИТУРГИИ</h2>

<p class="MsoNormal" id="n19877"><span style="color:red" id="n19878">Блаженны перваго канона, песнь 3-я
на 4, и втораго, 6-я на 4.</span></p>

<h3 id="n19879">Тропарь пророка, глас 4:</h3>

<p class="MsoNormal" id="n19880"><span style="color:red" id="n19881">В</span>о пло́ти А́нгел, /
проро́ков основа́ние, / вторы́й Предте́ча прише́ствия
Христо́ва, Илия́ сла́вный, / свы́ше посла́вый
Елиссе́еви благода́ть / неду́ги отгоня́ти / и
прокаже́нныя очища́ти, / те́мже и почита́ющим его́ то́чит
исцеле́ния.</p>

<h4 id="n19882">Кондак пророка, глас 2:</h4>

<p class="MsoNormal" id="n19883"><span style="color:red" id="n19884">П</span>роро́че и прови́дче
вели́ких дел Бо́га на́шего, / Илие́ великоимени́те, / веща́нием
твои́м уста́вивый водото́чныя о́блаки, / моли́ о нас еди́наго
Человеколю́бца.</p>

<h3 id="n19885">Прокимен, глас 4:</h3>

<p class="MsoNormal" id="n19886"><span style="color:red" id="n19887">Т</span>ы еси́ иере́й во век,
/ по чи́ну Мелхиседе́кову. <span style="color:red" id="n19888">Стих: </span>Рече́
Госпо́дь Го́сподеви моему́: седи́ одесну́ю Мене́,
до́ндеже положу́ враги́ Твоя́ подно́жие ног Твои́х.</p>

<h3 id="n19889"><a name="57a" id="n19890">Соборное послание Иаковле</a>, зачало 57А.</h3>

<p class="MsoNormal" id="n19891"><span style="color:red" id="n19892">Б</span>ра́тие, о́браз
приими́те злострада́ния и долготерпе́ния, проро́ки, и́же
глаго́лаша и́менем Госпо́дним. Се блажи́м терпя́щыя.
Терпе́ние И́овле слы́шасте и кончи́ну Госпо́дню ви́десте,
я́ко многоми́лостив есть Госпо́дь и щедр. Пре́жде же всех,
бра́тие моя́, не клени́теся ни не́бом, ни земле́ю, ни
ино́ю ко́ею кля́твою, бу́ди же вам е́же ей, ей, и е́же
ни, ни, да не в лицеме́рие впаде́те. Злостра́ждет ли кто в вас,
да моли́тву де́ет; благоду́шствует ли кто, да пое́т. Боли́т
ли кто в вас, да призове́т пресви́теры Церко́вныя, и да моли́тву
сотворя́т над ним, пома́завше его́ еле́ем во и́мя
Госпо́дне, и моли́тва ве́ры спасе́т боля́щаго, и
воздви́гнет его́ Госпо́дь, и а́ще грехи́ бу́дет
сотвори́л, отпу́стятся ему́. Испове́дайте у́бо друг
дру́гу согреше́ния и моли́теся друг за дру́га, я́ко да
исцеле́ете: мно́го бо мо́жет моли́тва пра́веднаго
поспешеству́ема. Илия́ челове́к бе подобостра́стен нам, и
моли́твою помоли́ся, да не бу́дет дождь, и не одожди́ по
земли́ ле́та три и ме́сяц шесть. И па́ки помоли́ся, и
не́бо дождь даде́, и земля́ прозябе́ плод свой. Бра́тие,
а́ще кто в вас заблу́дит от пути́ и́стины, и обрати́т
кто его́, да весть, я́ко обрати́вый гре́шника от заблужде́ния
пути́ его́ спасе́т ду́шу от сме́рти и покры́ет мно́жество
грехо́в.</p>

<p class="MsoNormal" align="right" style="text-align:right" id="n19893"><span style="font-size:
8.0pt;color:red" id="n19894">Иак 5:10–20</span></p>

<p class="MsoNormal" id="n19895"><span style="color:red" id="n19896">Аллилуия, глас 4:</span> Моисе́й
и Ааро́н во иере́ех Его́ и Саму́ил в призыва́ющих И́мя
Его́.</p>

<h3 id="n19897">Евангелие от Луки, зачало 14.</h3>

<p class="MsoNormal" id="n19898"><span style="color:red" id="n19899">В</span>о вре́мя о́но, дивля́хуся
наро́ди о словесе́х благода́ти, исходя́щих из уст Иису́совых,
и глаго́лаху: не Сей ли есть сын Ио́сифов? И рече́ к ним: вся́ко
рече́те Ми при́тчу сию́, врачу́, исцели́ся сам, ели́ка
слы́шахом бы́вшая в Капернау́ме, сотвори́ и зде, во оте́чествии
Свое́м. Рече́ же: ами́нь, глаго́лю вам, я́ко ни кото́рый
проро́к прия́тен есть во оте́чествии свое́м. Пои́стинне
же глаго́лю вам: мно́ги вдови́цы бе́ша во дни Илиины́ во
Изра́или, егда́ заключи́ся не́бо три ле́та и ме́сяц
шесть, я́ко бысть глад вели́к по всей земли́. И ни ко еди́ней
их по́слан бысть Илия́, то́кмо в Саре́пту Сидо́нскую к
жене́ вдови́це. И мно́зи прокаже́ни бе́ху при Елиссе́и
проро́це во Изра́или, и ни еди́н же от них очи́стися, то́кмо
Неема́н Сириани́н. И испо́лнишася вси я́рости в со́нмищи,
слы́шавшии сия́. И воста́вше изгна́ша Его́ вон из гра́да,
и ведо́ша Его́ до верху́ горы́, на не́йже град их со́здан
бя́ше, да бы́ша Его́ низри́нули. Он же проше́д посреде́
их, идя́ше.</p>

<p class="MsoNormal" align="right" style="text-align:right" id="n19900"><span style="font-size:
8.0pt;color:red" id="n19901">Лк 4:22–30</span></p>

<h3 id="n19902">Причастен:</h3>

<p class="MsoNormal" id="n19903"><span style="color:red" id="n19904">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n19905">А</span>ллилу́иа, <span style="color:red" id="n19906">трижды.</span></p>

<p class="MsoNormal" id="n19907">&nbsp;</p>

<p class="MsoNormal" id="n19908">&nbsp;</p>

<p class="MsoNormal" id="n19909"><a href="#_ОГЛАВЛЕНИЕ" id="n19910"><span style="color:red" id="n19911">В оглавление.</span></a></p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n19912"><br clear="all" style="page-break-before:always" id="n19913">
</span>

<div class="WordSection47" id="n19914">

<p class="MsoNormal" align="right" style="text-align:right" id="n19915"><span style="color:
red" id="n19916">Месяца июля в 27-й день<a name="_Ref234421189" id="n19917"></a></span></p>

<h1 id="n19918"><a name="_СВЯТАГО_ВЕЛИКОМУЧЕНИКА_И" id="n19919"></a>СВЯТАГО ВЕЛИКОМУЧЕНИКА<br id="n19920">
И ЦЕЛИТЕЛЯ ПАНТЕЛЕИМОНА</h1>

<h2 id="n19921"><a name="_НА_МАЛЕЙ_ВЕЧЕРНИ_7" id="n19922"></a>НА МАЛЕЙ ВЕЧЕРНИ</h2>

<h3 id="n19923">На Го́споди, воззва́х: стихиры, глас 1:</h3>

<p class="MsoNormal" id="n19924"><span style="color:red" id="n19925">С</span>теце́мся ве́рою и любо́вию
/ и по до́лгу восхва́лим страстоте́рпца Пантелеи́мона, / ю́ности
обузда́теля, в ста́рости жезл, / в боле́знех засту́пника, безсре́бреника
цели́теля, / ни́щих обогати́теля, в благоше́ствиих до́браго
води́теля, / в мо́ри ко́рмчию, во́инов побо́рника тве́рдаго.
/ Моля́щеся, си́це рцем: / о пресла́вне великому́чениче Пантелеи́моне,
/ предвари́, и изми́ от вся́кия ну́жды и боле́зни, / и
спаси́ притека́ющия к тебе́ моли́твами твои́ми.</p>

<p class="MsoNormal" id="n19926"><span style="color:red" id="n19927">С</span>трастоте́рпче Пантелеи́моне
прехва́льне, / от Христо́вы любве́ ни огнь, ни ра́ны, ни меч,
/ ни и́ны му́ки разлучи́ти тя возмого́ша, / но, му́жески
став в Христо́вом испове́дании посреде́ мучи́телей, / пострада́л
еси́, Богому́дре, до конца́ / и ны́не, венцено́сец, лику́я
на Небесе́х, / приле́жно моли́ся о душа́х на́ших.</p>

<p class="MsoNormal" id="n19928"><span style="color:red" id="n19929">Д</span>а ра́дуются собо́ри
ве́рных по всей земли́ / в пра́зднственный день па́мяти / страстоте́рпца
Христо́ва Пантелеи́мона, / страсть прие́мшаго / за И́же страсть
кре́стную претерпе́вшаго, Царя́ Христа́, / и горды́ню безбо́жных
низложи́вшаго де́рзостно, / его́же мо́лим приле́жно / во
дворы́ ра́йския дости́гнути / ве́рою творя́щим па́мять
его́.</p>

<p class="MsoNormal" id="n19930"><span style="color:red" id="n19931">Д</span>о́бляго страда́льца
Пантелеи́мона, / по благоче́стии до́бре подвиза́вшася, / прииди́те,
лю́дие, воспои́м, глаго́люще: / ра́дуйся, тве́рдый ве́ры
побо́рниче; / ра́дуйся, Христа́ име́вый в себе́, я́коже
Па́вел; / ра́дуйся, пла́вающих небу́рное приста́нище;
/ ра́дуйся, на́ша похвало́ / и Це́ркви ве́рных ра́дование.</p>

<p class="MsoNormal" id="n19932"><span style="color:red" id="n19933">Слава, глас 2:</span> Возсия́ днесь
сла́вная па́мять твоя́, / Пантелеи́моне многострада́льне,
/ созыва́ющи нас, празднолю́бцев, / на хвалу́ и сла́ву Христу́
Бо́гу на́шему, / в тебе́ исто́чник чуде́с нам я́вльшему.
/ Те́мже, притека́юще к честны́м моще́м твои́м, / исцеле́ний
дарова́ния прие́млем, / венча́вшаго тебе́ Спа́са Христа́
/ непреста́нно сла́вяще.</p>

<p class="MsoNormal" id="n19934"><span style="color:red" id="n19935">И ныне, Богородичен:</span> Спаси́
от бед рабы́ Твоя́, Богоро́дице Де́во, / я́ко вси по Бо́зе
к Тебе́ прибега́ем, / я́ко к неруши́мей стене́ и предста́тельству.</p>

<h3 id="n19936">На стиховне стихиры, глас 2.<br id="n19937">
Подобен: До́ме Евфра́фов:</h3>

<p class="MsoNormal" id="n19938"><span style="color:red" id="n19939">Б</span>лагоче́стие возлюби́в,
/ му́чениче, ма́терне, / избежа́в же му́жески / оте́ческаго
преще́ния, / Христу́ Бо́гу после́довал еси́.</p>

<p class="MsoNormal" id="n19940"><span style="color:red" id="n19941">Стих:</span> <b id="n19942">Пра́ведник, я́ко
фи́нике, процвете́т, / и, я́ко кедр, и́же в Лива́не,
умно́жится.</b></p>

<p class="MsoNormal" id="n19943"><span style="color:red" id="n19944">В</span>озсия́л еси́ нам /
от Никомиди́и, / я́ко со́лнце, преблаже́нне, / прогоня́я
тьму ми́ра / заря́ми чуде́с твои́х.</p>

<p class="MsoNormal" id="n19945"><span style="color:red" id="n19946">Стих:</span> <b id="n19947">Насажде́ни в
дому́ Госпо́дни, / во дво́рех Бо́га на́шего процвету́т.</b></p>

<p class="MsoNormal" id="n19948"><span style="color:red" id="n19949">П</span>росла́ви твою́, Богому́дре,
/ в конце́х ми́ра / па́мять Христо́с, / Того́ бо жела́я,
/ кровь твою́ излия́л еси́.</p>

<h4 id="n19950">Слава, глас и подобен тойже:</h4>

<p class="MsoNormal" id="n19951"><span style="color:red" id="n19952">Д</span>обро́то страда́льцев,
/ благоле́пие му́чеников, / правосла́вных храни́телю, / приими́
ны́не хвалу́ / ве́рою сла́вящих тя.</p>

<p class="MsoNormal" id="n19953"><span style="color:red" id="n19954">И ныне, Богородичен:</span> Горе́
святы́х ли́цы, / Богоро́дице Де́во, / пою́т Тя с до́льными,
/ сла́вяще непреста́нно / рождество́ Твое́, Пречи́стая.</p>

<h3 id="n19955"><a name="_НА_ВЕЛИЦОЙ_ВЕЧЕРНИ" id="n19956"></a>Тропарь, глас 3:</h3>

<p class="MsoNormal" id="n19957"><span style="color:red" id="n19958">С</span>трастоте́рпче святы́й
и целе́бниче Пантелеи́моне, / моли́ Ми́лостиваго Бо́га,
/ да прегреше́ний оставле́ние / пода́ст душа́м на́шим.</p>

<h2 id="n19959">НА ВЕЛИЦЕЙ ВЕЧЕРНИ</h2>

<h3 id="n19960">На Го́споди, воззва́х: стихиры, глас 4.<br id="n19961">
Подобен: Зва́нный свы́ше:</h3>

<p class="MsoNormal" id="n19962"><span style="color:red" id="n19963">И́</span>же по достоя́нию
/ зван быв Пантелеи́мон, / егда́ человеколю́бное всем просте́рл
еси́ душ попече́ние, / и теле́с исцеле́ние показу́я, /
тогда́ тезоиме́нным зва́нием обогати́лся еси́, / доброде́тели
воздая́ние / и благоче́стия возме́здие, му́чениче, обре́т,
/ венцено́сец и непобеди́м во́ин я́влься / Христа́ Бо́га
на́шего. / Его́же моли́ спасти́ и просвети́ти ду́ши
на́ша. <span lang="EN-US" style="color:red" id="n19964">(2)</span></p>

<p class="MsoNormal" id="n19965"><span style="color:red" id="n19966">И́</span>же от невеще́ственных
исто́чник Спаси́теля / Боже́ственных исцеле́ний при́сно
благода́ть почерпа́я, / и бога́тно излива́я, / и подава́я
приступа́ющим к тебе́, всеблаже́нне, / всех сла́вное твое́
и всесвяще́нное / и светоно́сное торжество́ ве́рно соверша́ющих,
/ благода́тию Боже́ственною сих озари́. / Богоподо́бным пома́зан
именова́нием, / я́ве и бла́гостию, / е́йже моли́ всем дарова́тися,
пою́щим тя. <span lang="EN-US" style="color:red" id="n19967">(2)</span></p>

<p class="MsoNormal" id="n19968"><span style="color:red" id="n19969">М</span>у́ками мно́гими искуси́ся
/ твоя́ ны́не огнепа́льная любо́вь / ко е́же су́щему
жела́нию, / мо́рем и огне́м зави́стно бори́м. / Те́мже,
злонача́льнаго испрове́рг, / живоно́сное де́йство Уте́шителя
/ я́ве прия́т богатода́тельное. / Е́юже и жи́ва пресла́вно
уме́ршаго, / Богому́дре, показа́л еси́, / и разли́чная
исцеле́ния соде́лал еси́, преблаже́нне.</p>

<h4 id="n19970">Ины стихиры, глас 2. Самогласны:</h4>

<p class="MsoNormal" id="n19971"><span style="color:red" id="n19972">Анатолиево:</span> Безме́здно благода́ть
дае́ши челове́ком, / Пантелеи́моне му́чениче сла́вне,
/ и ду́хи отго́ниши призыва́нием Христо́вым, / и слепы́м
ви́дети да́руеши, / я́ко Того́ уго́дник и́скренний;
/ но моли́, врачу́ всеблаже́нне, / дарова́ти ми́ру мир
тверд / и тя лю́бящим ве́лию ми́лость.</p>

<p class="MsoNormal" id="n19973"><span style="color:red" id="n19974">М</span>а́тере благочести́выя
возжела́л еси́ ве́ру, / о́тчее испра́вил еси́ нече́стие:
/ Ермола́я бо утве́рждься уче́нии, / сим и Креще́ние соверши́л
еси́, / Пантелеи́моне му́чениче сла́вне. / Ми́лостиваго
Бо́га, / неду́гующих врачу́ и страсте́й отгони́телю, /
моли́ изба́витися от напа́стей / ве́рою творя́щим пречестну́ю
па́мять твою́.</p>

<p class="MsoNormal" id="n19975"><span style="color:red" id="n19976">О</span>три́нул еси́ пре́лесть
отца́, всесла́вне, / и словеса́ ма́терня смы́сленно прие́мь,
/ па́че зла́та плод прине́сл еси́ по Госпо́дню гла́су
/ и врач изря́ден яви́лся еси́, / Пантелеи́моне, му́чениче
сла́вне, / ше́ствуя же благода́ти путе́м, / обре́л еси́
лежа́ща ни́зу младе́нца, ехи́дною угрызе́на, / и к Бо́гу
моли́тву сотвори́в, и приле́жно помоли́вся, / а́бие о́трока
воскреси́л еси́ / и зве́ря растерза́л еси́. / Те́мже
помина́й нас, ве́рою творя́щих твою́ па́мять, / я́ко
да обря́щем ми́лость в День Су́дный.</p>

<p class="MsoNormal" id="n19977"><span style="color:red" id="n19978">Слава, глас 6. Византиево:</span> Возсия́
днесь честна́я па́мять безсре́бреника, / ве́рныя созыва́ющи
на трапе́зу та́йную, / и к торжеству́ пра́зднственному водя́щи
празднолю́бных составле́ния, / наста́ бо ны́не нам чудоде́йственный
врач, / неду́ги всем исцеля́яй, / Пантелеи́мон, тве́рдый страда́лец,
/ и мо́лится приле́жно Го́сподеви / спасти́ся душа́м на́шим.</p>

<p class="MsoNormal" id="n19979"><span style="color:red" id="n19980">И ныне, Богородичен:</span> Кто Тебе́
не ублажи́т, Пресвята́я Де́во; / кто ли не воспое́т Твоего́
Пречи́стаго Рождества́; / безле́тно бо от Отца́ возсия́вый
Сын Единоро́дный, / То́йже от Тебе́, Чи́стыя, про́йде,
/ неизрече́нно вопло́щься, / естество́м Бог Сый, / и естество́м
быв Челове́к нас ра́ди; / не во двою́ лицу́ разделя́емый,
/ но во двою́ естеству́ / несли́тно познава́емый. / Того́
моли́, Чи́стая Всеблаже́нная, / поми́ловатися душа́м на́шим.</p>

<p class="MsoNormal" id="n19981"><span style="color:red" id="n19982">Вход. Прокимен дне и чтения три.</span></p>

<h3 id="n19983">Проро́чества Иса́иина чте́ние.</h3>

<p class="MsoNormal" id="n19984"><span style="color:red" id="n19985">Т</span>а́ко глаго́лет
Госпо́дь: вси язы́цы собра́шася вку́пе, и соберу́тся
кня́зи от них. Кто возвести́т сия́ в них? Или́, я́же
от нача́ла, кто слы́шана сотвори́т вам? Да приведу́т
свиде́тели своя́, и оправдя́тся, и да услы́шат, и да
реку́т и́стину. Бу́дите Ми свиде́тели, и Аз Свиде́тель,
глаго́лет Госпо́дь Бог, и о́трок его́же избра́х. Да позна́ете,
и ве́руете Ми, и разуме́ете, я́ко Аз есмь, пре́жде
Мене́ не бысть ин бог, и по Мне не бу́дет. Аз есмь Бог, и несть
ра́зве Мене́ спаса́яй. Аз возвести́х и спасо́х,
уничижи́х и не бе в вас чу́ждий. Вы Мне свиде́тели, и Аз
Госпо́дь Бог, и еще́ от нача́ла Аз есмь, и несть от рук
Мои́х избавля́яй. Сотворю́, и кто отврати́т то? Си́це
глаго́лет Госпо́дь Бог, избавля́яй вас Святы́й
Изра́илев.</p>

<p class="MsoNormal" align="right" style="text-align:right" id="n19986"><span style="font-size:
8.0pt;color:red" id="n19987">Ис 43:9–14</span></p>

<h3 id="n19988">Прему́дрости Соломо́новы чте́ние.</h3>

<p class="MsoNormal" id="n19989"><span style="color:red" id="n19990">П</span>ра́ведных ду́ши в
руце́ Бо́жией, и не прико́снется их му́ка. Непщева́ни
бы́ша во очесе́х безу́мных умре́ти, и вмени́ся
озлобле́ние исхо́д их. И е́же от нас ше́ствие
сокруше́ние, они́ же суть в ми́ре. И́бо пред лице́м
челове́ческим, а́ще и му́ку прии́мут, упова́ние их
безсме́ртия испо́лнено. И в ма́ле нака́зани бы́вше,
вели́кими благоде́тельствовани бу́дут, я́ко Бог
искуси́ я́ и обре́те их досто́йны Себе́. Я́ко
зла́то в горни́ле искуси́ их и, я́ко всепло́дие
же́ртвенное, прия́т я́. И во вре́мя посеще́ния их
возсия́ют и, я́ко и́скры по сте́блию, потеку́т.
Су́дят язы́ком и облада́ют людьми́, и воцари́тся
Госпо́дь в них во ве́ки. Наде́ющиися Нань разуме́ют
и́стину, и ве́рнии в любви́ пребу́дут Ему́; я́ко благода́ть
и ми́лость в преподо́бных Его́, и посеще́ние во
избра́нных Его́.</p>

<p class="MsoNormal" align="right" style="text-align:right" id="n19991"><span style="font-size:
8.0pt;color:red" id="n19992">Прем 3:1–9</span></p>

<h3 id="n19993">Прему́дрости Соломо́новы чте́ние.</h3>

<p class="MsoNormal" id="n19994"><span style="color:red" id="n19995">П</span>ра́ведницы во
ве́ки живу́т, и в Го́споде мзда их, попече́ние их у
Вы́шняго. Сего́ ра́ди прии́мут Ца́рствие благоле́пия,
и вене́ц добро́ты от руки́ Госпо́дни, зане́
десни́цею покры́ет я́ и мы́шцею защити́т их.
Прии́мет всеору́жие рве́ние Свое́, и вооружи́т тварь в
месть враго́м. Облече́тся в броня́ пра́вды, и
возложи́т шлем, суд нелицеме́рен. Прии́мет щит непобеди́мый
преподо́бие, поостри́т же напра́сный гнев во ору́жие,
спобо́рет же с ним мир на безу́мныя. По́йдут праволу́чныя
стре́лы мо́лниины и, я́ко от благокру́гла лу́ка
облако́в, на наме́рение полетя́т. И от каменоме́тныя
я́рости испо́лнь паду́т гра́ды, вознегоду́ет на них
вода́ морска́я, ре́ки же потопя́т я́ на́гло.
Сопроти́в ста́нет им дух си́лы и, я́ко ви́хор,
разве́ет их, и опустоши́т всю зе́млю беззако́ние, и
злоде́йство преврати́т престо́лы си́льных. Слы́шите
у́бо, ца́рие, и разуме́йте, навы́кните судии́
конце́в земли́, внуши́те держа́щии мно́жества и
гордя́щиися о наро́дех язы́к, я́ко дана́ есть от
Го́спода держа́ва вам и си́ла от Вы́шняго.</p>

<p class="MsoNormal" align="right" style="text-align:right" id="n19996"><span style="font-size:
8.0pt;color:red" id="n19997">Прем 5:15–24; 6:1–3</span></p>

<h3 id="n19998">На литии стихиры, глас 1. Византиево:</h3>

<p class="MsoNormal" id="n19999"><span style="color:red" id="n20000">П</span>о́двигом до́брым подвиза́лся
еси́ / и тече́ние сконча́л еси́ муче́ния твоего́,
/ му́чениче Пантелеи́моне, / те́мже в Вы́шних со А́нгелы
лику́еши, / досто́йно боле́зней твои́х прие́м Вы́шнее
Ца́рство, / моли́ у́бо, врачу́ всеблаже́нне, / дарова́ти
нам ве́лию ми́лость.</p>

<p class="MsoNormal" id="n20001"><span style="color:red" id="n20002">Глас 2:</span> Ки́ими пе́сненными
добро́тами / тебе́, Пантелеи́моне, почти́м? / Теле́сною
красото́ю и душе́вною добро́тою све́тло просиява́юща,
/ у́мным раче́нием просвеще́нна / и ра́зума хи́тростию
укра́шенна, / ю́на во́зрастом, / ве́дца же смы́слом, /
возра́сшаго Боже́ственными уче́нии / и стяжа́вшаго Христа́
усе́рдною любо́вию.</p>

<p class="MsoNormal" id="n20003"><span style="color:red" id="n20004">К</span>и́ими пе́сньми тебе́,
Пантелеи́моне, возвели́чим? / Его́же па́че естества́ словесы́
и де́лы просла́ви Госпо́дь / и мно́жеством возвы́си чуде́с,
/ его́же заре́ю мно́гих даро́в просвети́ / и сла́вою
венце́в Боже́ственных украси́, / его́же в беда́х предста́теля
тре́бующим / дарова́ Христо́с Бог наш, / име́яй ве́лию
ми́лость.</p>

<p class="MsoNormal" id="n20005"><span style="color:red" id="n20006">К</span>и́ими похва́льными
пе́сньми / тебе́, Пантелеи́моне, возвели́чим? / Христоподо́бною
благосты́нею озаре́нна / и подаю́ща всем прося́щим ве́лию
ми́лость, / Боже́ственным тезоимени́тством укра́шенна / и де́лы
Всеми́лостиваго показа́нна, / я́ко приснотеку́щая река́
воды́ живы́я, / исцеле́ния пролива́юща притека́ющим к тебе́
с ве́рою.</p>

<p class="MsoNormal" id="n20007"><span style="color:red" id="n20008">Глас 5, самогласен:</span> Всесве́тлая
му́ченика па́мять / сия́ет, я́ко со́лнце, конце́м
/ и непреста́нно подава́ет ве́рным исцеле́ния, / неду́ги
отгоня́ющи и стра́сти исцеля́ющи, / мо́лится бо при́сно
Пантелеи́мон Христу́ Бо́гу / дарова́ти душа́м на́шим
ве́лию ми́лость.</p>

<h4 id="n20009">Слава, глас тойже. Византиево:</h4>

<p class="MsoNormal" id="n20010"><span style="color:red" id="n20011">П</span>рииди́те, мучениколю́бцы,
/ единому́дренно вси восхва́лим страстоте́рпца Христо́ва, /
по благоче́стии до́бре подви́гшася / и по́честию побе́дною
оде́явшася, / свети́льника вселе́нныя и присносия́ющую звезду́
Це́ркве. / Те́мже и к нему́, вопию́ще, рцем: / Пантелеи́моне,
му́чениче сла́вне, / бу́ди нам душа́м же и те́лом спасе́ние
/ и покро́в недви́жим, / моля́ся ко Го́споду о нас непреста́нно,
/ во е́же спасти́ нас.</p>

<p class="MsoNormal" id="n20012"><span style="color:red" id="n20013">И ныне, Богородичен:</span> Блажи́м
Тя, Богоро́дице Де́во, / и сла́вим Тя, ве́рнии, по до́лгу,
/ град непоколеби́мый, сте́ну необори́мую, / тве́рдую Предста́тельницу
/ и прибе́жище душ на́ших.</p>

<h3 id="n20014">На стиховне стихиры, глас 1:</h3>

<p class="MsoNormal" id="n20015"><span style="color:red" id="n20016">Д</span>о́бляго страда́льца
Пантелеи́мона / по благоче́стии подвиза́вшася, / прииди́те,
лю́дие, воспои́м, глаго́люще: / ра́дуйся, тве́рдый ве́ры
побо́рниче по проро́цех и апо́столех; / ра́дуйся, Христа́
в себе́ име́вый, подо́бяся де́лы Па́влу; / ра́дуйся,
пла́вающим небу́рное приста́нище; / ра́дуйся, на́ша похвало́
и Це́ркве ве́рных ра́дование.</p>

<p class="MsoNormal" id="n20017"><span style="color:red" id="n20018">Стих:</span> <b id="n20019">Пра́ведник, я́ко
фи́нике, процвете́т / и, я́ко кедр, и́же в Лива́не,
умно́жится.</b></p>

<p class="MsoNormal" id="n20020"><span style="color:red" id="n20021">О</span>т младе́нчества до́брую
стезю́ обре́т, / ми́лостию Христо́вою пома́зав се́рдце,
/ боле́зни цели́ши прося́щим усе́рдно, / отню́дуже и уме́ршаго
воздви́гл еси́ моли́твами твои́ми / и восприя́л еси́
Небе́сное Ца́рствие, / Пантелеи́моне всеблаже́нне.</p>

<p class="MsoNormal" id="n20022"><span style="color:red" id="n20023">Стих:</span> <b id="n20024">Насажде́ни в
дому́ Госпо́дни, / во дво́рех Бо́га на́шего процвету́т.</b></p>

<p class="MsoNormal" id="n20025"><span style="color:red" id="n20026">С</span>трастоте́рпца Христо́ва
похва́лим, / му́драго Пантелеи́мона, / и́же зми́я уби́
си́лою кре́стною, / и моли́твами Ермола́евыми о́трока воскреси́,
/ и несвяще́нныя посрами́ му́дрости словеса́, / и́же и
мо́лится непреста́нно / всем пода́ти согреше́ний проще́ние.</p>

<h4 id="n20027">Ины стихиры, поемыя в Русской обители<br id="n20028">
святаго великомученика Пантелеимона на Афоне.<br id="n20029">
Глас 5:</h4>

<p class="MsoNormal" id="n20030"><span style="color:red" id="n20031">Р</span>а́дуйся, Пантелеи́моне
му́дре, / ма́тернее возлюби́вый благоче́стие, / отца́ же
нече́стие возненави́девый / и ко благоче́стию богому́дрыми сего́
наста́вивый увеща́нии, / свяще́ннейшим Ермола́ем / науче́н
ве́ре соверше́ннейше, / угрызе́нна же ехи́дною и умерщвле́нна
о́трока / моли́твою твое́ю воздви́гнувый, / зми́я ви́димаго
растерза́в и неви́димаго, / Христа́ моли́, чудоде́йственниче,
/ дарова́ти нам ве́лию ми́лость.</p>

<p class="MsoNormal" id="n20032"><span style="color:red" id="n20033">Стих:</span> <b id="n20034">Пра́ведник, я́ко
фи́нике, процвете́т / и, я́ко кедр, и́же в Лива́не,
умно́жится.</b></p>

<p class="MsoNormal" id="n20035"><span style="color:red" id="n20036">Р</span>а́дуйся, Пантелеи́моне
тве́рде, / доблему́дренне предста́вый судя́щему / и пред сим
велегла́сно Христа́ испове́давый, / Бо́га и́стиннаго, треблаже́нне,
/ ника́коже устраша́яся / стра́шных ору́дий муче́ния,
/ но претерпе́в му́жественне бие́ния, / опале́ния же и строга́ния,
/ кипя́щее о́лово и всесокруши́тельное ко́ло, / боре́ние
со зверьми́ и водо́ю, / боже́ственныя же главы́ усече́ние,
/ дерзнове́ние у́бо име́я ко Го́споду, / Тому́, великому́чениче,
моли́ся / дарова́ти нам ве́лию ми́лость.</p>

<p class="MsoNormal" id="n20037"><span style="color:red" id="n20038">Стих:</span> <b id="n20039">Насажде́ни в
дому́ Госпо́дни, / во дво́рех Бо́га на́шего процвету́т.</b></p>

<p class="MsoNormal" id="n20040"><span style="color:red" id="n20041">Р</span>а́дуйся, Пантелеи́моне
благосе́рде, / с Небесе́ по достоя́нию прие́мый от Всеми́лостиваго
Спа́са / именова́ние всеми́лостиваго, / е́же уверя́еши
де́лы вои́стинну, / всех ми́луя, к тебе́ притека́ющих,
/ врачу́ ско́рый неду́гующих, / исцеле́ний реко́ приснотеку́щая,
/ исто́чниче чуде́с неисчерпа́емый, / му́чеников похвало́,
безсре́бреников сла́во, / Христу́ моли́ся, целе́бниче,
/ даровати ве́лию ми́лость.</p>

<p class="MsoNormal" id="n20042"><span style="color:red" id="n20043">Слава, глас 8. Византиево:</span> Ма́тернее
возлюби́в благоче́стие, / о́тчим же безбо́жием возгнуша́вся,
/ Врачу́ душ во́ин быв, / враче́бне себе́ наказа́л еси́
/ и, Боже́ственною благода́тию во обои́х благоиску́сен, / страсте́й
всегуби́тель и душ врач показа́лся еси́, / но, я́коже во страда́ниих
тве́рдое / и в моли́твах при́снопребыва́тельное стяжа́в,
/ Пантелеи́моне, му́чениче Христо́в, / приле́жно моли́
спасти́ся душа́м на́шим.</p>

<p class="MsoNormal" id="n20044"><span style="color:red" id="n20045">И ныне, Богородичен, глас тойже:</span>
Безневе́стная Де́во, / я́же Бо́га неизрече́нно заче́нши
пло́тию, / Ма́ти Бо́га Вы́шняго, / Твои́х рабо́в мольбы́
приими́, Всенепоро́чная, / всем подаю́щи очище́ние прегреше́ний,
/ ны́не на́ша моле́ния прие́млющи, / моли́ спасти́ся
всем нам.</p>

<h3 id="n20046">Тропарь святаго дважды, глас 3:</h3>

<p class="MsoNormal" id="n20047"><span style="color:red" id="n20048">С</span>трастоте́рпче святы́й
и целе́бниче Пантелеи́моне, / моли́ Ми́лостиваго Бо́га,
/ да прегреше́ний оставле́ние / пода́ст душа́м на́шим.</p>

<p class="MsoNormal" id="n20049"><span style="color:red" id="n20050">И </span>Богоро́дице Де́во:<span style="color:red" id="n20051"> единожды.</span></p>

<p class="MsoNormal" id="n20052">&nbsp;</p>

<h2 id="n20053"><a name="_НА_УТРЕНИ_24" id="n20054"></a>НА УТРЕНИ</h2>

<h3 id="n20055">На Бог Госпо́дь:<br id="n20056">
тропарь великомученика дважды, глас 3:</h3>

<p class="MsoNormal" id="n20057"><span style="color:red" id="n20058">С</span>трастоте́рпче святы́й
и целе́бниче Пантелеи́моне, / моли́ Ми́лостиваго Бо́га,
/ да прегреше́ний оставле́ние / пода́ст душа́м на́шим.</p>

<p class="MsoNormal" id="n20059"><span style="color:red" id="n20060">И ныне, Богородичен:</span> Тя, хода́тайствовавшую
спасе́ние ро́да на́шего, / воспева́ем, Богоро́дице Де́во:
/ пло́тию бо, от Тебе́ восприя́тою, Сын Твой и Бог наш, / Кресто́м
восприи́м страсть, / изба́ви нас от тли я́ко Человеколю́бец.</p>

<h3 id="n20061">По 1-й стихологии седален, глас 1:</h3>

<p class="MsoNormal" id="n20062"><span style="color:red" id="n20063">М</span>а́тернее благоче́стие
соблю́л еси́, блаже́нне, / о́тчее же нече́стие благоче́стно
испра́вил еси́, / сего́ ра́ди и благода́ть прия́л
еси́ от Бо́га Вседержи́теля, / врачева́ти немощству́ющих
боле́зни, му́чениче сла́вне Пантелеи́моне, / всех с ве́рою
и любо́вию к тебе́ прибега́ющих. <span style="color:red" id="n20064">(2)</span></p>

<p class="MsoNormal" id="n20065"><span style="color:red" id="n20066">Слава, и ныне, Богородичен:</span> Наде́ждо
христиа́н, Всесвята́я Де́во, / Его́же родила́ еси́,
Бо́га, па́че ума́ и сло́ва, / непреста́нно моли́ с
Небе́сными си́лами / дарова́ти отпуще́ние согреше́ний всем
нам и исправле́ние жития́, / ве́рою и любо́вию Тя сла́вящим.</p>

<h3 id="n20067">По 2-й стихологии седален, глас 4:</h3>

<p class="MsoNormal" id="n20068"><span style="color:red" id="n20069">Я́</span>ко во́ина Христо́ва
непобеди́маго и борца́ му́жественнейшаго, / тя вси, ве́рнии,
восхваля́ем, му́чеников добро́то, / ве́рою пра́зднующе
святу́ю па́мять твою́, му́чениче всехва́льне. / Честны́я
же по́двиги согла́сно славосло́вим, му́дре, / и Спаси́теля
Христа́ велича́ем. <span lang="EN-US" style="color:red" id="n20070">(2)</span></p>

<p class="MsoNormal" id="n20071"><span style="color:red" id="n20072">Слава:</span> Пострада́л еси́
му́жественне за Христа́, / и ве́ру пропове́дав отцу́ твоему́,
извле́кл еси́ того́, всехва́льне, из ро́ва нече́стия,
/ и мучи́телей не убоя́вся безбо́жнаго умышле́ния, / де́монов
посрами́л еси́ безси́лъную де́рзость. / Сего́ ра́ди
благода́ть от Христа́ стяжа́л еси́ врачева́ти боле́зни
и изгони́ти ду́хи вра́жия. / Пантелеи́моне всехва́льне,
моли́ся Христу́ Бо́гу прегреше́ний оставле́ние дарова́ти
/ пра́зднующим любо́вию святу́ю па́мять твою́.</p>

<p class="MsoNormal" id="n20073"><span style="color:red" id="n20074">И ныне, Богородичен:</span> Родила́
еси́ неизрече́нно Бо́га, пре́жде век от Отца́ возсия́вшаго
/ и в после́дняя времена́ от чре́ва Твоего́, Богоро́дице,
я́вльшагося, / Свет во открове́ние язы́ков и спасе́ние всего́
ми́ра, / в просвеще́ние во тьме седя́щим и утеше́ние ве́рою
пою́щим Тя. / Сего́ у́бо моли́ просвети́ти мя, Влады́чице,
све́том ра́зума / и пода́ти се́рдцу моему́ умиле́ние,
да омы́ю слеза́ми грехи́ моя́.</p>

<h3 id="n20075">Величание:</h3>

<p class="MsoNormal" id="n20076"><span style="color:red" id="n20077">В</span>елича́ем тя, / страстоте́рпче
святы́й, великому́чениче и целе́бниче Пантелеи́моне, / и чтим
честна́я страда́ния твоя́, / я́же за Христа́ / претерпе́л
еси́.</p>

<h3 id="n20078">Псалом избранный.</h3>

<p class="MsoNormal" id="n20079"><span style="font-size:8.0pt;color:red" id="n20080">1 лик</span> Бог нам
Прибе́жище и Си́ла. <span style="font-size:8.0pt;color:red" id="n20081">2</span> Помо́щник
в ско́рбех обре́тших ны зело́. <span style="font-size:8.0pt;
color:red" id="n20082">1</span> Сего́ ра́ди не убои́мся, внегда́
смуща́ется земля́. <span style="font-size:8.0pt;color:red" id="n20083">2</span> Бо́же,
кто уподо́бится Тебе́; да не премолчи́ши, ниже́
укроти́ши, Бо́же. <span style="font-size:8.0pt;color:red" id="n20084">1</span> Я́ко
се врази́ Твои́ возшуме́ша, и ненави́дящии Тя
воздвиго́ша главу́. <span style="font-size:8.0pt;color:red" id="n20085">2</span> На
лю́ди Твоя́ лука́вноваша во́лею, и совеща́ша на
святы́я Твоя́. <span style="font-size:8.0pt;color:red" id="n20086">1</span> Положи́ша
тру́пия рабо́в Твои́х, бра́шна пти́цам небе́сным.
<span style="font-size:8.0pt;color:red" id="n20087">2</span> Пло́ти преподо́бных
Твои́х звере́м земны́м. <span style="font-size:8.0pt;color:red" id="n20088">1</span>
Пролия́ша кровь их я́ко во́ду. <span style="font-size:8.0pt;
color:red" id="n20089">2</span> Я́ко Тебе́ ра́ди умерщвля́еми
есмы́ весь день. <span style="font-size:8.0pt;color:red" id="n20090">1</span> Вмени́хомся
я́ко о́вцы заколе́ния. <span style="font-size:8.0pt;color:red" id="n20091">2</span>
Положи́л еси́ нас в при́тчу во язы́цех. <span style="font-size:8.0pt;color:red" id="n20092">1</span> И бых я́звен весь день. <span style="font-size:8.0pt;color:red" id="n20093">2</span> Разже́гл еси́ ны,
я́коже разжиза́ется сребро́. <span style="font-size:8.0pt;
color:red" id="n20094">1</span> Проидо́хом сквозе́ огнь и во́ду, и
изве́л еси́ нас в поко́й. <span style="font-size:8.0pt;
color:red" id="n20095">2</span> Весели́теся о Го́споде, и ра́дуйтеся
пра́веднии. <span style="font-size:8.0pt;color:red" id="n20096">1</span> Я́ко
Госпо́дь в ро́де пра́ведных. <span style="font-size:8.0pt;
color:red" id="n20097">2</span> И насле́дие их в век бу́дет. <span style="font-size:8.0pt;color:red" id="n20098">1</span> Воззва́ша пра́веднии и
Госпо́дь услы́ша их. <span style="font-size:8.0pt;color:red" id="n20099">2</span>
Свет возсия́ пра́веднику и пра́вым се́рдцем весе́лие. <span style="font-size:8.0pt;color:red" id="n20100">1</span> В па́мять ве́чную
бу́дет пра́ведник. <span style="font-size:8.0pt;color:red" id="n20101">2</span> Святы́м,
и́же суть на земли́ Его́, удиви́ Госпо́дь вся
хоте́ния Своя́ в них. <span style="font-size:8.0pt;color:red" id="n20102">1</span>
Ди́вен Бог во святы́х Свои́х. <span style="font-size:8.0pt;
color:red" id="n20103">2</span> Пра́ведник я́ко фи́никс процвете́т,
я́ко кедр, и́же в Лива́не, умно́жится. <span style="font-size:8.0pt;color:red" id="n20104">1</span> Возвесели́тся пра́ведник о
Го́споде и упова́ет на Него́. <span style="font-size:8.0pt;
color:red" id="n20105">2</span> И похва́лятся вси пра́вии се́рдцем.</p>

<p class="MsoNormal" id="n20106"><span style="color:red" id="n20107">Сла́ва, и ны́не:</span> Аллилу́иа,<span style="color:red" id="n20108"> трижды.</span></p>

<h3 id="n20109">По полиелеи седален, глас 4:</h3>

<p class="MsoNormal" id="n20110"><span style="color:red" id="n20111">Т</span>оржеству́ют днесь собо́ри
ве́рных / честны́я по́двиги твоя́, Пантелеи́моне страстоте́рпче,
/ прославля́юще Животода́вца, яви́вшаго тебе́ кре́пкаго
нам предста́теля. <span lang="EN-US" style="color:red" id="n20112">(2)</span></p>

<p class="MsoNormal" id="n20113"><span style="color:red" id="n20114">Слава, и ныне, Богородичен:</span> Ма́терь
Бо́жию Тя све́мы вси, Де́ву вои́стинну и по рождестве́
я́вльшуюся, / любо́вию притека́ющии к Твое́й бла́гости:
/ Тебе́ бо и́мамы, гре́шнии, Предста́тельницу, / Тебе́
стяжа́хом в напа́стех спасе́ние, Еди́ну Всенепоро́чную.</p>

<h3 id="n20115">Степенна, 1-й антифон 4-го гласа:</h3>

<p class="MsoNormal" id="n20116"><span style="color:red" id="n20117">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n20118"><span style="color:red" id="n20119">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n20120"><span style="color:red" id="n20121">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n20122">Прокимен, глас 4:</h3>

<p class="MsoNormal" id="n20123"><span style="color:red" id="n20124">П</span>ра́ведник, я́ко фи́никс,
процвете́т / и, я́ко кедр, и́же в Лива́не, умно́жится.
<span style="color:red" id="n20125">Стих: </span>Насажде́ни в дому́ Госпо́дни
/ во дво́рех Бо́га на́шего процвету́т.</p>

<p class="MsoNormal" id="n20126"><span style="color:red" id="n20127">Другий прокимен:</span> Вся́кое
дыха́ние / да хва́лит Го́спода. <span style="color:red" id="n20128">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n20129">Евангелие от Луки, зачало 106.</h3>

<p class="MsoNormal" id="n20130"><span style="color:red" id="n20131">Р</span>ече́ Госпо́дь Свои́м
ученико́м: внемли́те от челове́к, возложа́т на вы ру́ки
своя́ и иждену́т, предаю́ще на со́нмища и темни́цы, ведо́мы
к царе́м и влады́кам, и́мене Моего́ ра́ди, прилучи́тся
же вам во свиде́тельство. Положи́те у́бо на сердца́х ва́ших,
не пре́жде поуча́тися отвещава́ти. Аз бо дам вам уста́ и прему́дрость,
е́йже не возмо́гут проти́витися или́ отвеща́ти вси противля́ющиися
вам. Пре́дани же бу́дете и роди́тели, и бра́тиею, и ро́дом,
и дру́ги, и умертвя́т от вас. И бу́дете ненави́дими от всех
и́мене Моего́ ра́ди. И влас главы́ ва́шея не поги́бнет.
В терпе́нии ва́шем стяжи́те ду́шы ва́ша.</p>

<p class="MsoNormal" align="right" style="text-align:right" id="n20132"><span style="font-size:
8.0pt;color:red" id="n20133">Лк 21:12–19</span></p>

<h3 id="n20134">По 50-м псалме.</h3>

<p class="MsoNormal" id="n20135"><span style="color:red" id="n20136">Слава:</span> Моли́твами
свята́го великому́ченика Пантелеи́мона, / Ми́лостиве,
очи́сти / мно́жества согреше́ний на́ших.</p>

<p class="MsoNormal" id="n20137"><span style="color:red" id="n20138">[Стихира, глас 2:</span> Ми́лостиваго
Христа́, Пантелеи́моне, / моли́ ны́не, врачу́ Бо́жий,
/ изба́вити мя страсте́й / и поми́ловати мя.<span style="color:red" id="n20139">]</span></p>

<p class="MsoNormal" id="n20140"><span style="color:red" id="n20141">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n20142"><span style="color:red" id="n20143">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h4 id="n20144">И стихира самогласна, глас 3:</h4>

<p class="MsoNormal" id="n20145"><span style="color:red" id="n20146">В</span>озсия́ днесь сла́вная
па́мять твоя́, / Пантелеи́моне многострада́льне, / созыва́ющи
нас, празднолю́бцев, / на хвалу́ и сла́ву Христу́ Бо́гу
на́шему, / в тебе́ исто́чник чуде́с нам я́вльшему, / тем,
притека́юще к ра́це моще́й твои́х, / исцеле́ний дарова́ния
прие́млем, / венча́вшаго тебе́ Спа́са Христа́ воспева́юще
во ве́ки, / непреста́нно сла́вяще.</p>

<p class="MsoNormal" id="n20147">&nbsp;</p>

<p class="MsoNormal" id="n20148"><span style="color:red" id="n20149">Канон Богородицы со ирмосом на 6 и святаго
два канона на 8. Канон первый, глас 2, егоже краегранесие: Пантелеи́мона, всеизря́днаго
му́ченика, пою́. Творение Феофаново.</span></p>

<h3 id="n20150">Песнь 1.</h3>

<p class="MsoNormal" id="n20151"><span style="color:red" id="n20152">Ирмос:</span> Во глубине́
постла́ иногда́ / фараони́тское всево́инство преоруже́нная
си́ла, / вопло́щшееся же Сло́во всезло́бный грех потреби́ло
есть; / препросла́вленный Госпо́дь сла́вно бо просла́вися.</p>

<p class="MsoNormal" id="n20153"><span style="color:red" id="n20154">Припев:</span> <b id="n20155">Святы́й
великому́чениче и целе́бниче Пантелеи́моне, моли́ Бо́га
о нас.</b></p>

<p class="MsoNormal" id="n20156"><span style="color:red" id="n20157">П</span>ристу́пль усе́рдно
ко Христу́, / пре́жде сконча́ния, е́же о Христе́,
мертвеца́ пе́рвее воздви́гл еси́. / Ны́не же мя,
пребога́те, умерщвле́на грехо́вным угрызе́нием, / твои́ми
моли́твами, о Пантелеи́моне, оживотвори́.</p>

<p class="MsoNormal" id="n20158"><span style="color:red" id="n20159">В</span>озсия́, я́коже
звезда́, нося́ в ю́ности ста́ростный и богому́дрый ра́зум,
/ добро́тою же те́ла благоле́пие души́ стяжа́в, /
препросла́вленному Сло́ву яви́лся еси́ прекра́сен.</p>

<p class="MsoNormal" id="n20160"><span style="color:red" id="n20161">У</span>мертви́вся ми́ру и
во Христа́, блаже́нне, оде́явся ба́нею Креще́ния, /
был еси́ богоно́сен орга́н и прия́телище де́йства Ду́ху,
/ всем угожда́я, всем уврачу́я неду́ги.</p>

<p class="MsoNormal" id="n20162"><span style="color:red" id="n20163">П</span>рему́дрость сестру́
себе́ притвори́в и прича́стник жи́зни ведо́м, / от нея́
почти́лся еси́ / и венце́м дарова́ний украси́лся еси́,
/ Боже́ственныя зари́, блаже́нне, облиста́я све́тлостию.</p>

<p class="MsoNormal" id="n20164"><span style="color:red" id="n20165">Богородичен:</span> Благослове́ньми,
Пресвята́я Чи́стая, / естество́, уда́лено преслуша́нием
бы́вшее от Зижди́теля, / Христа́ ро́ждши, венча́ла еси́
и тле́ния свободи́ла еси́. / Те́мже, ра́дующеся, вси в́ернии,
Тя ублажа́ем.</p>

<h4 id="n20166">Ин канон, поемый в Русской обители<br id="n20167">
святаго великомученика Пантелеимона на Афоне.<br id="n20168">
Глас 4. Песнь 1.</h4>

<p class="MsoNormal" id="n20169"><span style="color:red" id="n20170">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ чудеса́.</p>

<p class="MsoNormal" id="n20171"><span style="color:red" id="n20172">С</span> Моисе́ем сла́вным
и Мариа́м Богому́дрою / днесь не глубину́ чермну́ю, но мо́ре
преходя́ще до́блестей и чуде́с вели́каго в му́ченицех,
/ того́ воспои́м, ра́дующеся.</p>

<p class="MsoNormal" id="n20173"><span style="color:red" id="n20174">З</span>ако́н похвале́ний побежда́ется
све́тлостию нра́ва твоего́ и по́двигов вели́чеством, /
еди́н Христо́с досто́йно сла́вити тя весть / боже́ственною
у Себе́ све́тлостию.</p>

<p class="MsoNormal" id="n20175"><span style="color:red" id="n20176">Д</span>несь пра́зднует Никомиди́я
и сия́ оби́тель твоя́, Пантелеи́моне, / вся́кому граду
и оби́тели ве́рных спра́зднующим па́мять твою́ / и о тебе́
Пресвяту́ю Тро́ицу велича́ющим.</p>

<p class="MsoNormal" id="n20177"><span style="color:red" id="n20178">Богородичен: </span>Свет ро́ждшая
Боже́ственный и невече́рний, / души́ моея́ зе́ницы просвети́,
Присноде́во, / пе́ти Тя со све́тлым в страстоте́рпцех цели́телем
на́шим, Всепе́тая.</p>

<h3 id="n20179">Песнь 3.</h3>

<p class="MsoNormal" id="n20180"><span style="color:red" id="n20181">Ирмос:</span> Процвела́ есть
пусты́ня, я́ко крин, Го́споди, / язы́ческая неплодя́щая
Це́рковь / прише́ствием Твои́м, / в не́йже утверди́ся
мое́ се́рдце.</p>

<p class="MsoNormal" id="n20182"><span style="color:red" id="n20183">С</span>ловеса́ Ду́ха услы́шав,
/ был еси́ я́ко земля́ до́брая и благопло́дная, / прие́мый
се́мя многоце́нно / и роди́вый, треблаже́нне, спасе́ние
душа́м.</p>

<p class="MsoNormal" id="n20184"><span style="color:red" id="n20185">У</span>мертви́л еси́
мудрова́ние змии́на угрызе́ния и ду́шу оживи́л еси́,
/ богодохнове́нно возроди́вся и Царю́ всех предстоя́.</p>

<p class="MsoNormal" id="n20186"><span style="color:red" id="n20187">П</span>осрами́л еси́
безбо́жное мучи́телей повеле́ние и ко Христу́ прите́кл
еси́, / вме́сто всех Сего́ стяжа́в, / и был еси́,
Богому́дре, вели́кий купе́ц.</p>

<p class="MsoNormal" id="n20188"><span style="color:red" id="n20189">М</span>а́тере твоея́
благоче́стие возлю́бль, сла́вне, / о́тчее же возненави́дел
еси́ безбо́жие многомяте́жное, / я́ко име́я ра́зум,
лу́чшее избра́л еси́.</p>

<p class="MsoNormal" id="n20190"><span style="color:red" id="n20191">Богородичен: </span>Нося́й Боже́ственным
манове́нием всю тварь, Госпо́дь / на руку́ но́сится Твое́ю,
Де́во. / Его́же ны́не моли́ изба́вити от бед пою́щия
Тя.</p>

<p class="MsoNormal" id="n20192">&nbsp;</p>

<p class="MsoNormal" id="n20193"><span style="color:red" id="n20194">Ин. Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней Твое́й
сла́ве / венце́в сла́вы сподо́би.</p>

<p class="MsoNormal" id="n20195"><span style="color:red" id="n20196">П</span>резре́в кра́сная ми́ра,
красе́н, я́ко шипо́к, яви́лся еси́, всеизря́дне,
/ утверди́вшу ти се́рдце свое́ в любви́ Христа́, жела́ний
кра́я.</p>

<p class="MsoNormal" id="n20197"><span style="color:red" id="n20198">М</span>а́тере твоея́ благоче́стие
возлю́бль, сла́вне, / возненави́дел еси́ злоче́стие отца́,
я́ко па́губное, / и того́ ко благоче́стию богому́дро приве́л
еси́.</p>

<p class="MsoNormal" id="n20199"><span style="color:red" id="n20200">Т</span>обо́ю, Пантелеи́моне,
просла́вися Госпо́дь, во Святе́й Тро́ице сла́вимый, / на
Небеси́ просла́вив тя / и на земли́ сла́вну творя́ па́мять
твою́.</p>

<p class="MsoNormal" id="n20201"><span style="color:red" id="n20202">Богородичен: </span>Моли́твами ми́лости
тезоимени́таго му́ченика / низпосли́ нам, Госпоже́, Боже́ственную
ми́лость / от Воплоти́вшагося из Тебе́ ми́лости ра́ди.</p>

<h3 id="n20203">Седален, глас 4.<br id="n20204">
Подобен: Удиви́ся Ио́сиф:</h3>

<p class="MsoNormal" id="n20205"><span style="color:red" id="n20206">Д</span>о́бляго страда́льца
благоче́стия Христо́ва восхва́лим све́тло Пантелеи́мона,
ве́рнии, / псалмы́, и пе́нии и пе́сньми духо́вными, /
и́мже мучи́тельство неви́димаго врага́ си́лою Боже́ственною
попра́ся / и неду́гов исцеле́ние бога́тно от Го́спода
дарова́ся / творя́щим ве́рно Боже́ственный и честны́й
пра́здник его́.</p>

<p class="MsoNormal" id="n20207"><span style="color:red" id="n20208">Слава, глас тойже:</span> Ермола́я
му́драго, му́чениче, слове́с послу́шал еси́ / и оста́вил
еси́ а́бие худо́жество земно́е, я́ко ме́рзко, я́ко
не кре́пко, я́ко губи́тельно, / име́я Христо́вы стра́сти,
уче́ния жи́зни в се́рдце твое́м, / неисце́льно стра́ждущим
здра́вие, Пантелеи́моне, да́руя. / Те́мже моли́ся о
творя́щих любо́вию па́мять твою́.</p>

<p class="MsoNormal" id="n20209"><span style="color:red" id="n20210">И ныне, Богородичен:</span> Треволне́нии
страстны́ми, безсо́вестный аз, обурева́емь, Чи́стая, призыва́ю
Тя те́пле: / да не пре́зриши мене́, окая́ннаго, поги́бнути,
бе́здну милосе́рдия ро́ждши, / ра́зве бо Тебе́ наде́жды
не и́мам, / да не враго́м у́бо обра́дование и смех, наде́явся
на Тя, явлю́ся, / и́бо мо́жеши, ели́ко хо́щеши, я́ко
Ма́ти су́щи всех Бо́га.</p>

<h3 id="n20211">Песнь 4.</h3>

<p class="MsoNormal" id="n20212"><span style="color:red" id="n20213">Ирмос:</span> Прише́л еси́
от Де́вы не хода́тай, ни А́нгел, / но Сам, Го́споди, вопло́щся,
/ и спасл еси́ всего́ мя, челове́ка. / Тем зову́ Ти: сла́ва
си́ле Твое́й, Го́споди.</p>

<p class="MsoNormal" id="n20214"><span style="color:red" id="n20215">П</span>осле́дуя Влады́це
любо́вию, / расточи́л еси́ бога́тство ни́щим, / себе́
обнажа́я к страда́нию, / е́же и проше́л еси́, ве́чныя
наде́жды прови́дев.</p>

<p class="MsoNormal" id="n20216"><span style="color:red" id="n20217">Х</span>вале́ния Бо́гу же́ртву
прине́сл еси́, / я́ве возгнуша́вся и́дольских треб, /
все же шата́ние нечести́вых, страстоте́рпче, попра́л еси́.</p>

<p class="MsoNormal" id="n20218"><span style="color:red" id="n20219">С</span>неда́емым за́вистию
и гне́вом бори́мым, / непобори́мую си́лу сим предста́вил
еси́, му́чениче, / и победи́л еси́ злочести́вое томле́ние,
вооружи́вся.</p>

<p class="MsoNormal" id="n20220"><span style="color:red" id="n20221">И́</span>же ста́рца Симео́на
рука́ми держи́мый, / ста́рца тя глаго́лы, Пантелеи́моне,
улови́ к Боже́ственному разуме́нию / и ко мно́гих спасе́нию
и избавле́нию.</p>

<p class="MsoNormal" id="n20222"><span style="color:red" id="n20223">Богородичен: </span>Ю́ныя и де́вы
во след Тебе́ потеко́ша, / Де́ву и Отрокови́цу Тя и Ма́терь
зря́ще, / еди́на бо обоя́ во еди́но собрала́ еси́
несказа́нно, Богоневе́сто.</p>

<p class="MsoNormal" id="n20224">&nbsp;</p>

<p class="MsoNormal" id="n20225"><span style="color:red" id="n20226">Ин. Ирмос:</span> Неизсле́дный Бо́жий
сове́т, / е́же от Де́вы воплоще́ния Тебе́, Вы́шняго,
/ проро́к Авваку́м, усмотря́я, зовя́ше: / сла́ва си́ле
Твое́й, Го́споди.</p>

<p class="MsoNormal" id="n20227"><span style="color:red" id="n20228">Х</span>отя́й всем спасе́ния
и и́стины позна́ния / Ермола́я тя глаго́лы, Богоизбра́нне,
улови́ к боже́ственному разуме́нию / и ко мно́гих спасе́нию.</p>

<p class="MsoNormal" id="n20229"><span style="color:red" id="n20230">Я́</span>ко Ио́сиф прекра́сный,
/ в цве́те ю́ности благоче́стия, и ра́зума, и милосе́рдия
ко всем испо́лнился еси́, / благоугожда́я Вы́шнему и зовя́:
/ сла́ва си́ле Твое́й, Го́споди.</p>

<p class="MsoNormal" id="n20231"><span style="color:red" id="n20232">Я́</span>ко име́я дерзнове́ние
к Бо́гу Триипоста́сному, / ми́рная и преми́рная блага́я
проси́ почита́ющим тя, великому́чениче, / и о тебе́ зову́щим:
/ сла́ва си́ле Твое́й, Го́споди.</p>

<p class="MsoNormal" id="n20233"><span style="color:red" id="n20234">Богородичен: </span>Вои́стинну па́че
ума́ есть воплоще́ние от Тебе́, Пречи́стая, Сы́на Бо́жия,
/ в Него́же уве́ровав от се́рдца, Пантелеи́мон взыва́ше:
/ сла́ва си́ле Твое́й, Го́споди.</p>

<h3 id="n20235">Песнь 5.</h3>

<p class="MsoNormal" id="n20236"><span style="color:red" id="n20237">Ирмос:</span> Просвеще́ние во
тьме лежа́щих, / спасе́ние отча́янных, Христе́, Спа́се
мой, / к Тебе́ у́тренюю, Царю́ мира, / просвети́ мя сия́нием
Твои́м, / ино́го бо, ра́зве Тебе́, бо́га не зна́ю.</p>

<p class="MsoNormal" id="n20238"><span style="color:red" id="n20239">Р</span>а́достно по́двиги
подъя́л еси́ муче́ния, огражде́н си́лою Боже́ственною,
/ и, терпе́нием тве́рдо муче́ния подъе́мля, ра́дуяся,
вопия́л еси́: / ино́го бо, ра́зве Тебе́, бо́га не
зна́ем.</p>

<p class="MsoNormal" id="n20240"><span style="color:red" id="n20241">Н</span>а по́двиг борьбы́
вступи́в, блаже́нне, Боже́ственною си́лою превозмо́гл
еси́ / безбо́жных нечести́вое тира́нство и неи́стовство
идолослуже́ния, / обле́кся во Христа́, Судию́ и Венча́теля
по́двигов.</p>

<p class="MsoNormal" id="n20242"><span style="color:red" id="n20243">Ю́</span>ношеско ты противле́ние
име́я и тве́рдостию души́ возставле́ние стяжа́в, / вся́ку
я́зву до́блественне претерпе́л еси́, / и му́жеским,
блаже́нне, умо́м, / благода́тию Боже́ственнаго Креста́
укрепля́емь.</p>

<p class="MsoNormal" id="n20244"><span style="color:red" id="n20245">Н</span>есогла́сное отри́ну
веща́ние заблу́ждших, / Небе́сным уче́нием страда́лец
и мно́гим спасе́нию пресла́вну бысть вино́вник, / Твои́м
де́йством, Христе́, укрепля́емь.</p>

<p class="MsoNormal" id="n20246"><span style="color:red" id="n20247">Богородичен: </span>Рече́ния
прему́дрых, и гада́ния вся, Препросла́вленная, / и проро́к
прорече́ния Тя прообража́ху проявле́нно напосле́док бьѓги
Бо́жию Роди́тельницу, / ины́я бо, ра́зве Тебе́, чи́стыя
не зна́ем.</p>

<p class="MsoNormal" id="n20248">&nbsp;</p>

<p class="MsoNormal" id="n20249"><span style="color:red" id="n20250">Ин. Ирмос:</span> Ужасо́шася вся́ческая
/ в честне́м вхожде́нии Твое́м: / Ты бо, Неискусобра́чная Де́во,
/ внутрь вошла́ еси́ в храм Бо́жий, / я́коже честне́йший
храм, / всем воспева́ющим Тя / мир подава́ющая.</p>

<p class="MsoNormal" id="n20251"><span style="color:red" id="n20252">Д</span>е́лы уве́ритися хотя́
в ве́ре, / в не́йже от Ермола́я освяще́н был еси́, / я́ко,
узре́в же отроча́ ме́ртво, / моли́твою твое́ю воздви́гл
еси́ того́, досточу́дне, / зми́я же умертви́л еси́.</p>

<p class="MsoNormal" id="n20253"><span style="color:red" id="n20254">Н</span>еисце́льныя стра́сти
еди́ным Христа́ призыва́нием исцеля́ющу тебе́, / слепа́го
просвети́л еси́, треблаже́нне, / пре́жде све́тлаго твоего́
страда́льчества тве́рдость показуя веры.</p>

<p class="MsoNormal" id="n20255"><span style="color:red" id="n20256">Н</span>еможе́ния душ и теле́с
свободи́ рабы́ Твоя́, Тро́ице Единосу́щная, / и сохрани́
ны, поврежде́нны от искуше́ний и омраче́нны страстьми́, / Пантелеи́мона
предста́тельством.</p>

<p class="MsoNormal" id="n20257"><span style="color:red" id="n20258">Богородичен: </span>Необори́мый
покро́в Твой, Влады́чице, / и заступле́ние ублажа́емаго на́ми
великому́ченика / да бу́дут при́сно с на́ми, / спаса́юще
нас от вся́каго наве́та враг ви́димых и неви́димых.</p>

<h3 id="n20259">Песнь 6.</h3>

<p class="MsoNormal" id="n20260"><span style="color:red" id="n20261">Ирмос:</span> В бе́здне грехо́вней
валя́яся, / неизсле́дную милосе́рдия Твоего́ призыва́ю
бе́здну: / от тли, Бо́же, мя возведи́.</p>

<p class="MsoNormal" id="n20262"><span style="color:red" id="n20263">И́</span>долы ле́стныя
оплева́л еси́ / и возноси́мую пре́лесть упраздни́л еси́,
/ чудоде́йствуя ди́вная и творя́ исцеле́ния, Богому́дре.</p>

<p class="MsoNormal" id="n20264"><span style="color:red" id="n20265">В</span>ене́чник показа́лся
еси́, всеизря́дне, / сквозе́ бо огнь ты проше́л еси́ и
во́ду, / и, на колеси́ протяза́емь, / пресла́вно погуби́л
еси́ безу́мныя.</p>

<p class="MsoNormal" id="n20266"><span style="color:red" id="n20267">М</span>учи́телей суровство́
низложи́в, / неудо́бь носи́мая бие́ния теле́сная душе́вною
кре́постию, / пострада́л еси́, Богому́дре, благода́тию.</p>

<p class="MsoNormal" id="n20268"><span style="color:red" id="n20269">Богородичен: </span>Содержа́й
концы́ земли́, я́ко Бог, / Твои́ми, рука́ми, Чи́стая,
держи́тся описа́нием те́ла, / И́же Боже́ственным зра́ком
неопи́санный.</p>

<p class="MsoNormal" id="n20270">&nbsp;</p>

<p class="MsoNormal" id="n20271"><span style="color:red" id="n20272">Ин. Ирмос:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<p class="MsoNormal" id="n20273"><span style="color:red" id="n20274">С</span>лепа́го зре́ние теле́сное
и душе́вное показа́ того́ му́ченика тве́рда, / тебе́
же, свя́те, чудоде́йственника и нача́ло по́двигов твои́х
за Христа́, / и́хже до́блественно соверши́л еси́.</p>

<p class="MsoNormal" id="n20275"><span style="color:red" id="n20276">М</span>ече́м му́жества твоего́,
доблему́дре, разсе́кл еси́ мучи́телей кова́рства, / преще́ния
же и вся́кое на тя шата́ние, / и зми́я льстивому́дреннаго главу́
сокруши́л еси́.</p>

<p class="MsoNormal" id="n20277"><span style="color:red" id="n20278">С</span>ловесы́ и дея́нии и́дольскую
лесть облича́я, / приве́л еси́ ко Све́ту Трисо́лнечнаго
Богонача́лия мно́гия никомиди́йцы, / Пантелеи́моне Богосве́тле.</p>

<p class="MsoNormal" id="n20279"><span style="color:red" id="n20280">Богородичен: </span>Твое́ достоя́ние,
Сло́ве, необори́мо яви́, / правосла́вным лю́дем побе́ды
подая́ на враги́, / моли́твами Богоро́дицы и Твоего́ победоно́снаго
му́ченика.</p>

<h3 id="n20281">Кондак, глас 5:</h3>

<p class="MsoNormal" id="n20282"><span style="color:red" id="n20283">П</span>одража́тель сый Ми́лостиваго
/ и исцеле́ний благода́ть от Него́ прие́м, / страстоте́рпче
и му́чениче Христа́ Бо́га, / моли́твами твои́ми душе́вныя
на́ша неду́ги исцели́, / отгоня́ при́сно борца́
собла́зны от вопию́щих ве́рно: / спаси́ ны, Го́споди.</p>

<p class="MsoNormal" id="n20284"><span style="color:red" id="n20285">Икос:</span> Безсре́бренника па́мять,
до́бляго страда́льца, ве́рнаго целе́бника, / благоче́стно
воспое́м, христолю́бцы, да прии́мем ми́лость, / па́че
же оскве́рншии, я́коже и аз, своя́ хра́мы, / душа́м бо
и те́лом, возлю́бленнии, исцеле́ния подава́ет. / Потщи́мся
у́бо, ве́рная бра́тия, в сердца́х на́ших име́ти
его́ кре́пость, / избавля́юща от ле́сти вопию́щия: /
спаси́ ны, Го́споди.</p>

<h3 id="n20286">Песнь 7.</h3>

<p class="MsoNormal" id="n20287"><span style="color:red" id="n20288">Ирмос:</span> Те́лу злато́му
прему́дрый де́ти не послужи́ша, / и в пла́мень са́ми
поидо́ша, / и бо́ги их обруга́ша, / среди́ пла́мене
возопи́ша, и ороси́ я́ А́нгел: / услы́шася уже́
уст ва́ших моли́тва.</p>

<p class="MsoNormal" id="n20289"><span style="color:red" id="n20290">З</span>ако́нно стражда́ и
победи́в врага́, / приста́нище благоути́шно су́щим в
мо́ри, сла́вне, обурева́емым был еси́, / свет же су́щим
во тьме жития́, / и пе́ти научи́л еси́: / благослове́н
Бог оте́ц на́ших.</p>

<p class="MsoNormal" id="n20291"><span style="color:red" id="n20292">Б</span>лаже́н еси́, и
добро́ тебе́ есть ны́не, преблаже́нне, / восприи́мшему
пребога́тную и блаже́нную наде́жду твою́, / угото́ванную
ве́рою Го́сподеви зову́щим: / благослове́н Бог оте́ц
на́ших.</p>

<p class="MsoNormal" id="n20293"><span style="color:red" id="n20294">С</span>вяты́х ду́ши, и
пра́ведных ли́цы, / и Безпло́тных чи́ни А́нгельстии
прия́ша слико́вника тя, блаже́нне, / мече́м бо усе́чен
быв во главу́, пое́ши, ра́дуяся: / благослове́н Бог оте́ц
на́ших.</p>

<p class="MsoNormal" id="n20295"><span style="color:red" id="n20296">Богородичен: </span>Ору́жие, е́же
пре́жде дре́ва живо́тнаго нас отлучи́вшее, / ны́не,
обраща́емо, прие́млет зна́менавшияся Кро́вию, из ребр Сы́на
Твоего́ изше́дшею, Пренепоро́чная. / Благослове́на еси́,
Бо́га пло́тию ро́ждшая.</p>

<p class="MsoNormal" id="n20297">&nbsp;</p>

<p class="MsoNormal" id="n20298"><span style="color:red" id="n20299">Ин. Ирмос:</span> Не послужи́ша
тва́ри Богому́дрии, / па́че Созда́вшаго, / но, о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог, благослове́н еси́.</p>

<p class="MsoNormal" id="n20300"><span style="color:red" id="n20301">Д</span>а пока́жется де́лы
ве́ра, ‑ взыва́л еси́, сла́вне, пред одро́м разсла́бленнаго,
/ и Кого́ призыва́нием сей а́бие воздвиза́ется, / Той есть отце́в
Бог благослове́нный.</p>

<p class="MsoNormal" id="n20302"><span style="color:red" id="n20303">П</span>остыжде́н бысть зело́
Максимиа́н, / зря о И́мени Христо́ве ходя́ща разсла́бленнаго,
/ не име́я же что провеща́ти, / по ласка́тельствах му́кам предае́т
тя, пою́ща: / препе́тый отце́в Бо́же, благослове́н еси́.</p>

<p class="MsoNormal" id="n20304"><span style="color:red" id="n20305">Т</span>ебе́, непобеди́ме,
в коно́б с кипя́щим о́ловом мучи́тель вве́рже, / но явле́йся
ти Госпо́дь огнь у́бо угаси́, / о́лово же устуди́в, пе́ти
тя возбуди́: / Триипоста́сный отце́в Бо́же, благослове́н
еси́.</p>

<p class="MsoNormal" id="n20306"><span style="color:red" id="n20307">Богородичен: </span>Глас Тебе́ ра́достно
прино́сим, Богоневе́сто, / ра́дуйся, ‑ зовуще, ‑ Помо́щнице
ве́рных и му́чеников утвержде́ние, / Сы́ну Твоему́ зову́ще:
/ препе́тый отце́в Бо́же, благослове́н еси́.</p>

<h3 id="n20308">Песнь 8.</h3>

<p class="MsoNormal" id="n20309"><span style="color:red" id="n20310">Ирмос:</span> В пещь о́гненную
ко отроко́м евре́йским снизше́дшаго / и пла́мень в ро́су
прело́жшаго Бо́га / по́йте, дела́, я́ко Го́спода
/ и превозноси́те во вся ве́ки.</p>

<p class="MsoNormal" id="n20311"><span style="color:red" id="n20312">Б</span>лагоприя́тное твоея́
хи́трости душе́вное ослепле́ние о́тчее исцеля́ет, /
подаю́щее свет ве́рою, преблаже́нне, притека́ющим / и ко
Спа́су Христу́ наставля́ющее.</p>

<p class="MsoNormal" id="n20313"><span style="color:red" id="n20314">З</span>а Христа́ закла́н
быв, к ве́чней жи́зни премину́л еси́ / и Богозва́нен
яви́лся еси́ именова́нием Бо́жиим, Богому́дре. / Тем
почита́ем тя и превозно́сим Христа́ во ве́ки.</p>

<p class="MsoNormal" id="n20315"><span style="color:red" id="n20316">В</span>ити́йское отложи́в
лю́тое му́дрых глумле́ние, / Христо́вым призыва́нием
боле́зненных страсте́й коре́ния посека́еши, / исцеля́я
превознося́щия Христа́ во ве́ки.</p>

<p class="MsoNormal" id="n20317"><span style="color:red" id="n20318">Богородичен: </span>Безсме́ртия
зарю́ ве́мы исто́чника Тя, Богоро́дице, / я́ко ро́ждшую
Сло́во Безсме́ртнаго Отца́, всех сме́рти избавля́ющего,
/ превознося́щих Его́ во ве́ки.</p>

<p class="MsoNormal" id="n20319">&nbsp;</p>

<p class="MsoNormal" id="n20320"><span style="color:red" id="n20321">Ин. Ирмос:</span> О́троки благочести́выя
в пещи́ / Рождество́ Богоро́дично спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте дела́
/ и превозноси́те Его́ во вся ве́ки.</p>

<p class="MsoNormal" id="n20322"><span style="color:red" id="n20323">Т</span>я́жкий ка́мень на твою́
вы́ю привяза́ша / и в мо́ре тя вверго́ша нечести́вии,
/ но ка́мень, а́ки лист, по вода́м пла́ваше, / руково́дством
же стра́нным су́ше отдае́шися ты, всече́стне.</p>

<p class="MsoNormal" id="n20324"><span style="color:red" id="n20325">З</span>вере́м кровожа́дным
люте́йший звере́й вдаде́ тя, страстоте́рпче, / па́ки же
к тебе́ Госпо́дь ди́вен яви́ся, / зве́ри бо укроти́
и сих состяза́тися сотвори́, / кто бы из них пе́рвый поклони́лся
тебе́ / и твоя́ но́ги облобыза́л, прехва́льне.</p>

<p class="MsoNormal" id="n20326"><span style="color:red" id="n20327">М</span>но́жества уве́ровавших
ви́дя, царь возъяри́ся па́че / и вся зве́ри повеле́ уби́ти,
/ тебе́ же, великому́чениче, заключи́ти в темни́цу, Тро́ицу
во Еди́нице пою́ща: / Го́спода по́йте, дела́, / и превозноси́те
Его́ во вся ве́ки.</p>

<p class="MsoNormal" id="n20328"><span style="color:red" id="n20329">Богородичен: </span>Не премени́в
естества́ Иису́с, / из Тебе́ бо во всего́ челове́ка облече́ся,
Богороди́тельнице, / Его́же страсть Пантелеи́мон кре́пце изобрази́в,
ра́дуяся, пое́т Тому́: / Го́спода по́йте, дела́,
/ и превозноси́те Его́ во вся ве́ки.</p>

<p class="MsoNormal" id="n20330"><span style="color:red" id="n20331">На 9-й песни Честнейшую: не поем, но
поем припевы праздника.</span></p>

<p class="MsoNormal" id="n20332"><span style="color:red" id="n20333">Припев:</span> Велича́й, душе́
моя́, / Честне́йшую Го́рних во́инств, / Де́ву Пречи́стую
Богоро́дицу.</p>

<p class="MsoNormal" id="n20334"><span style="color:red" id="n20335">Таже ирмос канона Пресвятыя Богородицы.
Посем вторый лик поет тойже припев и ирмос. Тойже припев поем и к тропарем канона
Богородицы.</span></p>

<h3 id="n20336">Песнь 9.</h3>

<p class="MsoNormal" id="n20337"><span style="color:red" id="n20338">Ирмос:</span> Безнача́льна Роди́теля
Сын, Бог и Госпо́дь, / вопло́щся от Де́вы, нам яви́ся, /
омраче́нная просвети́ти, собра́ти расточе́нная. / Тем Всепе́тую
Богоро́дицу велича́ем.</p>

<p class="MsoNormal" id="n20339"><span style="color:red" id="n20340">Припев: </span><b id="n20341">Велича́й, душе́
моя́, / в страстоте́рпцех пресве́тлаго свети́льника.</b></p>

<p class="MsoNormal" id="n20342"><span style="color:red" id="n20343">П</span>реста́вился еси́,
ра́дуяся, к жела́нию коне́чному, / иде́же всели́в<span lang="EN-US" id="n20344">c</span>я, преблаже́нне, блаже́нный коне́ц прия́ти
вои́стинну сподо́бился еси́, / сый со Влады́кою твои́м
во ве́ки безконе́чныя.</p>

<p class="MsoNormal" id="n20345"><span style="color:red" id="n20346">Припев:</span> <b id="n20347">Велича́й, душе́
моя́, / безере́бреников похвалу́ и украше́ние.</b></p>

<p class="MsoNormal" id="n20348"><span style="color:red" id="n20349">Ж</span>ела́ние получи́л
еси́ и любве́ твоея́ исполне́ние, / ка́плющей еще́
те́плей кро́ви, за Христа́ излия́вшейся, / от Него́же,
ра́дуяся, прия́л еси́ венцы́ по́двигов твои́х.</p>

<p class="MsoNormal" id="n20350"><span style="color:red" id="n20351">Припев:</span> <b id="n20352">Велича́й, душе́
моя́, / цели́теля неду́жных, по зва́нии всех ми́лующаго.</b></p>

<p class="MsoNormal" id="n20353"><span style="color:red" id="n20354">Л</span>ьвов уста́ и звере́й
зия́ния, я́коже Дании́л дре́вле, ты обузда́л еси́,
/ весть бо стыде́тися, му́чениче, доброде́тели и безслове́сное
естество́. / Те́мже тя, пресла́вне, соше́дшеся, ублажа́ем.</p>

<p class="MsoNormal" id="n20355"><span style="color:red" id="n20356">Припев: </span><b id="n20357">Велича́й, душе́
моя́, / цели́теля неду́жных, по зва́нии всех ми́лующаго.</b></p>

<p class="MsoNormal" id="n20358"><span style="color:red" id="n20359">Б</span>ога́тную бла́гость
тебе́ Христо́с да́рует, / сокро́вище исцеле́ний нам да́руя
/ и всеми́лостива изволе́нием тя пода́в вся́кому скорбя́щему,
/ и приста́нище ти́хое, и предста́теля, и защи́тителя.</p>

<p class="MsoNormal" id="n20360"><span style="color:red" id="n20361">Припев: </span><b id="n20362">Велича́й, душе́
моя́, / Чи́стую Де́ву и Еди́ну Богоро́дицу.</b></p>

<p class="MsoNormal" id="n20363"><span style="color:red" id="n20364">Богородичен: </span>Я́ко руно́,
Всенепоро́чная, дождь Небе́сный во утро́бе заче́нши, / нам
родила́ еси́ тишину́ Даю́щаго / я́ко Бо́га Того́
пою́щим / и Тя, Всепе́тую Богоро́дицу, пропове́дающим.</p>

<p class="MsoNormal" id="n20365">&nbsp;</p>

<p class="MsoNormal" id="n20366"><span style="color:red" id="n20367">Ин. Ирмос:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное торжество́
Богома́тере, / и да вопие́т: / ра́дуйся, Всеблаже́нная, Богоро́дице,
/ Чи́стая Присноде́во.</p>

<p class="MsoNormal" id="n20368"><span style="color:red" id="n20369">Припев:</span> <b id="n20370">А́нгели, страда́ние
твое́ зря́ще, удиви́шася, / ка́ко в те́ле, свя́те,
безпло́тнаго прехва́льне победи́л еси́.</b></p>

<p class="MsoNormal" id="n20371"><span style="color:red" id="n20372">К</span> колеси́ привя́занный,
ди́вен был еси́, досточу́дне, / безу́мныя бо то́е па́че
погуби́, / би́ти у́бо тя повеле́ Максимиа́н и отсещи́
главу́ твою́, / мечу́ же прегну́вшуся, / спекула́тора и
во́ины к ве́ре во Христа́ обрати́л еси́.</p>

<p class="MsoNormal" id="n20373"><span style="color:red" id="n20374">Припев:</span> <b id="n20375">А́нгели, зря́ще
тя, лесть низложи́вшаго, / ублажа́ху тебе́, твердому́дренне.</b></p>

<p class="MsoNormal" id="n20376"><span style="color:red" id="n20377">О</span> уби́йцах и о всем ми́ре
моли́вшуся ти, сла́вне, / свы́ше по достоя́нию нарече́н
был еси́ Пантелеи́мон, / де́лы оправда́я именова́ние,
/ млеко́ же истече́ из тебе́ вме́сто кро́ве, / и та́ко,
венцено́сный, Христу́ предста́л еси́.</p>

<p class="MsoNormal" id="n20378"><span style="color:red" id="n20379">Припев:</span> <b id="n20380">А́нгели свеселя́тся
челове́ком в па́мяти Пантелеи́мона, / Тро́ице предстоя́щаго.</b></p>

<p class="MsoNormal" id="n20381"><span style="color:red" id="n20382">С</span>вы́ше назира́еши, великому́чениче,
па́мять твою́ любо́вию соверша́ющих / и хода́тайствуеши
тем у Трисо́лнечнаго Божества́ грехо́в проще́ние, мир же и спасе́ние,
/ е́же и нам проси́, тя велича́ющим.</p>

<p class="MsoNormal" id="n20383"><span style="color:red" id="n20384">Припев:</span> <b id="n20385">Со А́нгелы ро́ди
вси, блажи́м Тя, / Богоневе́стная Мари́е.</b></p>

<p class="MsoNormal" id="n20386"><span style="color:red" id="n20387">Богородичен: </span>Све́тло испове́да
победоно́сный Пантелеи́мон всех Влады́ку / из Твоея́, Благода́тная,
возсия́вша утро́бы, / тве́рдо испи́ за Того́ ча́шу
страда́ния / и утеше́ние прия́ с весе́лием, / лику́я с
му́ченики и все́ми святы́ми.</p>

<p class="MsoNormal" id="n20388"><span style="color:red" id="n20389">Таже оба лика, вкупе соше́дшеся,
поют первый припев канона Богородицы:</span> Велича́й, душе́ моя́,
/ Честне́йшую Го́рних во́инств, Де́ву Пречи́стую, Богоро́дицу.</p>

<p class="MsoNormal" id="n20390"><span style="color:red" id="n20391">Посем катавасия.</span></p>

<h3 id="n20392">Светилен.<br id="n20393">
Подобен: Ученико́м:</h3>

<p class="MsoNormal" id="n20394"><span style="color:red" id="n20395">М</span>и́лостивую твою́
ду́шу прови́де Бог, Пантелеи́мона тя пропове́да, / безсре́бренно
бо тре́бующим исцеле́ние источа́еши, свя́те, / мучи́телей
свире́пство терпе́нием твои́м победи́вый. <span style="color:red" id="n20396">(2)</span></p>

<p class="MsoNormal" id="n20397"><span style="color:red" id="n20398">Слава, и ныне:</span> Пантелеи́моне
всему́дре, честны́х безсре́бренников свяще́нная красото́
/ и Боже́ственных му́чеников великопобе́дная сла́во, / свы́ше
побе́ды испроси́ правосла́вным, и ми́ру мир, / и ве́рно
сла́вящим тя, свя́те, спасе́ние, / с Богоро́дицею о всех
моля́ся.</p>

<h3 id="n20399">На хвалитех стихиры на 4, глас 8.<br id="n20400">
Подобен: О, преславнаго чудесе́:</h3>

<p class="MsoNormal" id="n20401"><span style="color:red" id="n20402">Д</span>е́ло промышле́ния Вы́шняго,
/ е́же на тебе́ бы́вшее, / све́тло показа́ся, / теле́сныя
бо стра́сти цели́ти я́вственно, / Пантелеи́моне, науча́емь,
/ душ обре́лся еси́ врач изря́ден, / сло́вом благода́ти
уврачу́я вся / и мра́чныя ле́сти избавля́я к тебе́ притека́ющия.</p>

<p class="MsoNormal" id="n20403"><span style="color:red" id="n20404">М</span>и́лости Бо́жии подо́бяся,
/ Пантелеи́мон я́ве именова́ся, / сугу́бо прие́м и́мя
и подо́бное ве́щи. / Я́ко сострада́телен бо, ми́луеши всех,
/ сугу́бо подая́ сим исцеле́ние, / пита́я и целя́, / и
к ра́зуму, сла́вне, наставля́я Боже́ственному / и пресве́тлому
Христо́ву, пребога́те.</p>

<p class="MsoNormal" id="n20405"><span style="color:red" id="n20406">Д</span>обро́тою, Богому́дре,
теле́сною / душе́вную добро́ту благоду́шно премени́л еси́
/ и у́мное благоле́пие плотско́ю красото́ю / и зря́щия,
му́чениче, удиви́л еси́, / зна́меньми сия́я и чудесы́,
/ цве́том ю́ности, / состаре́вшихся ра́зум прие́м, / ве́рою
же и благода́тию просвеща́емь.</p>

<h4 id="n20407">Глас 5, самогласен, Германово:</h4>

<p class="MsoNormal" id="n20408"><span style="color:red" id="n20409">В</span>сесве́тлая му́ченика
па́мять сия́ет, я́ко со́лнце, конце́м / и непреста́нно
подава́ет ве́рным исцеле́ния, / неду́ги отгоня́ющи и стра́сти
исцеля́ющи, / мо́лится бо при́сно Пантелеи́мон Христу́
/ дарова́ти душа́м на́шим ве́лию ми́лость.</p>

<p class="MsoNormal" id="n20410"><span style="color:red" id="n20411">Слава, глас 4, Византиево:</span> Днесь
просия́ страстоно́сца па́мять, / прииди́те, ве́рнии, духо́вно
возвесели́мся / и пе́сньми сего́ венча́ем, / и́бо неви́димаго
врага́ си́лою кре́стною му́жески победи́л есть, / и мучи́телей
безме́рных мук не убоя́вся, / зако́нно по́честь прия́т
Вы́шняго зва́ния, / и ны́не со А́нгелы ве́чно почива́ет.
/ Но, о му́чениче Христо́в Пантелеи́моне, / врачу́ неду́гующих
и приста́нище обурева́емых, / не преста́й моля́ся Ми́лостивому
Бо́гу / спасти́ся душа́м на́шим.</p>

<p class="MsoNormal" id="n20412"><span style="color:red" id="n20413">И ныне, Богородичен, глас тойже:</span>
Богоро́дицу пе́сньми немо́лчными благоче́стно пое́м, вопию́ще:
/ ра́дуйся, горо́ свята́я, / ра́дуйся, престо́ле огнено́сный
всех Царя́, / ра́дуйся, похвало́ А́нгелов и святы́х сла́во.</p>

<p class="MsoNormal" id="n20414">&nbsp;</p>

<h2 id="n20415"><a name="_НА_ЛИТУРГИИ_22" id="n20416"></a>НА ЛИТУРГИИ</h2>

<p class="MsoNormal" id="n20417"><span style="color:red" id="n20418">Блаженны от канона святаго, песни 3-я
на 4, и песнь 6-я на 4.</span></p>

<h3 id="n20419">Тропарь великомученика, глас 3:</h3>

<p class="MsoNormal" id="n20420"><span style="color:red" id="n20421">С</span>трастоте́рпче святы́й
и целе́бниче Пантелеи́моне, / моли́ Ми́лостиваго Бо́га,
/ да прегреше́ний оставле́ние / пода́ст душа́м на́шим.</p>

<h4 id="n20422">Кондак, глас 5:</h4>

<p class="MsoNormal" id="n20423"><span style="color:red" id="n20424">П</span>одража́тель сый Ми́лостиваго
/ и исцеле́ний благода́ть от Него́ прие́м, / страстоте́рпче
и му́чениче Христа́ Бо́га, / моли́твами твои́ми душе́вныя
на́ша неду́ги исцели́, / отгоня́ при́сно борца́
собла́зны от вопию́щих ве́рно: / спаси́ ны, Го́споди.</p>

<h3 id="n20425">Прокимен, глас 4:</h3>

<p class="MsoNormal" id="n20426"><span style="color:red" id="n20427">Д</span>и́вен Бог во святы́х
Свои́х, / Бог Изра́илев. <span style="color:red" id="n20428">Стих:</span> В це́рквах
благослови́те Бо́га, Го́спода от исто́чник Изра́илевых.</p>

<h3 id="n20429">Апостол к Тимофею, зачало 292.</h3>

<p class="MsoNormal" id="n20430"><span style="color:red" id="n20431">Ч</span>а́до Тимофе́е,
возмога́й во благода́ти, я́же о Христе́ Иису́се, и
я́же слы́шал еси́ от мене́ мно́гими свиде́тели,
сия́ преда́ждь ве́рным челове́ком, и́же дово́льни
бу́дут и ины́х научи́ти. Ты у́бо злопостражди́
я́ко добр во́ин Иису́с Христо́в. Никто́же бо
во́ин быва́я обязу́ется ку́плями жите́йскими, да воево́де
уго́ден бу́дет. А́ще же и постра́ждет кто, не
венча́ется, а́ще не зако́нно му́чен бу́дет.
Тружда́ющемуся де́лателю пре́жде подоба́ет от плода́
вкуси́ти. Разуме́й, я́же глаго́лю: да даст у́бо
тебе́ Госпо́дь ра́зум о всем. Помина́й Го́спода
Иису́са Христа́ воста́вшаго от ме́ртвых, от се́мене
Дави́дова, по благовествова́нию моему́, в не́мже
злостражду́ да́же до уз, я́ко злоде́й, но сло́во
Бо́жие не вя́жется. Сего́ ра́ди вся терплю́
избра́нных ра́ди, да и ти́и спасе́ние улуча́т
е́же о Христе́ Иису́се, со сла́вою ве́чною.</p>

<p class="MsoNormal" align="right" style="text-align:right" id="n20432"><span style="font-size:
8.0pt;color:red" id="n20433">2 Тим 2: 1-10</span></p>

<h3 id="n20434">Аллилуия, глас 2.</h3>

<p class="MsoNormal" id="n20435"><span style="color:red" id="n20436">Стих:</span> Пра́ведник, я́ко
фи́никс, процвете́т / и, я́ко кедр, и́же в Лива́не, умно́жится.
<span style="color:red" id="n20437">Стих:</span> Насажде́ни в дому́ Госпо́дни
/ во дво́рех Бо́га на́шего процвету́т.</p>

<h3 id="n20438">Евангелие от Иоанна, зачало 52.</h3>

<p class="MsoNormal" id="n20439"><span style="color:red" id="n20440">Р</span>ече́ Госпо́дь
Свои́м ученико́м: сия́ запове́даю вам, да лю́бите друг
дру́га. А́ще мир вас ненави́дит, ве́дите, я́ко
Мене́ пре́жде вас возненави́де. А́ще от ми́ра
бы́сте бы́ли, мир у́бо свое́ люби́л бы: я́коже от
ми́ра не́сте, но Аз избра́х вы от ми́ра, сего́ ра́ди
ненави́дит вас мир. Помина́йте сло́во, е́же Аз рех вам:
несть раб бо́лий го́спода своего́. А́ще Мене́
изгна́ша, и вас изжену́т: а́ще сло́во Мое́
соблюдо́ша, и ва́ше соблюду́т. Но сия́ вся творя́т вам
за и́мя Мое́, я́ко не ве́дят Посла́вшаго Мя. А́ще
не бых прише́л и глаго́лал им, греха́ не бы́ша име́ли:
ны́не же вины́ не и́мут о гресе́ свое́м. Ненави́дяй
Мене́, и Отца́ Моего́ ненави́дит. А́ще дел не бых
сотвори́л в них, и́хже ин никто́же сотвори́, греха́ не
бы́ша име́ли: ны́не же и ви́деша, и возненавидеша
Мене́ и Отца́ Моего́. Но да сбу́дется сло́во,
пи́санное в зако́не их, я́ко возненави́деша Мя ту́не.
Егда́ же прии́дет Уте́шитель, Его́же Аз послю́ вам от
Отца́, Дух и́стины, И́же от Отца́ исхо́дит, Той
свиде́тельствует о Мне. И вы же свиде́тельствуете, я́ко
искони́ со Мно́ю есте́. Сия́ глаго́лах вам, да не
соблазните́ся. От со́нмищ иждену́т вы, но прии́дет час, да
всяк, и́же убие́т вы, мни́тся слу́жбу приноси́ти
Бо́гу.</p>

<p class="MsoNormal" align="right" style="text-align:right" id="n20441"><span style="font-size:
8.0pt;color:red" id="n20442">Ин 15:17-16:2</span></p>

<h3 id="n20443">Причастен:</h3>

<p class="MsoNormal" id="n20444"><span style="color:red" id="n20445">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n20446">А</span>ллилу́иа, <span style="color:red" id="n20447">трижды.</span></p>

<h3 id="n20448">Молитва</h3>

<p class="MsoNormal" id="n20449"><span style="color:red" id="n20450">О</span>, вели́кий Христо́в
уго́дниче и пресла́вный целе́бниче, великому́чениче
Пантелеи́моне! Душе́ю на Небеси́ Престо́лу Бо́жию
предстоя́й и Триипоста́сныя сла́вы Его́ наслажда́яйся,
те́лом же и ли́ком святы́м на земли́ в Боже́ственных
хра́мех почива́яй и да́нною ти свы́ше благода́тию
разли́чная источа́яй чудеса́, при́зри ми́лостивым твои́м
о́ком на предстоя́щия лю́ди и честне́й твое́й ико́не
уми́льно моля́щияся и прося́щия от тебе́ целе́бныя по́мощи
и заступле́ния. Простри́ ко Го́споду Бо́гу на́шему те́плыя
своя́ моли́твы и испроси́ душа́м на́шим оставле́ние
согреше́ний. Се бо мы за беззако́ния на́ша не сме́юще
возвести́ оче́с на́ших к высоте́ Небе́сней, ниже́
вознести́ глас моле́бный к Его́ в Божестве́ непристу́пней
сла́ве, се́рдцем сокруше́нным и ду́хом смире́нным тебе́,
хода́тая ми́лостива ко Влады́це и моли́твенника за ны, гре́шныя,
призыва́ем, я́ко ты прия́л еси́ благода́ть от Него́
неду́ги отгоня́ти и стра́сти исцеля́ти. Тебе́ у́бо
про́сим: не пре́зри нас, недосто́йных, моля́щихся тебе́
и твоея́ по́мощи тре́бующих. Бу́ди нам в печа́лех уте́шитель,
в неду́зех лю́тых стра́ждущим врач, напа́ствуемым ско́рый
покрови́тель, очесе́м неду́гующим прозре́ния да́тель,
ссу́щим и младе́нцем в ско́рбех гото́вейший предста́тель
и исцели́тель. Исхода́тайствуй всем вся, я́же ко спасе́нию
поле́зная, я́ко да твои́ми ко Го́споду Бо́гу моли́твами
получи́вше благода́ть и ми́лость, просла́вим всех благи́х
Исто́чника и Даропода́теля, Бо́га Еди́наго в Тро́ице
Святе́й сла́вимаго, Отца́ и Сы́на и Свята́го Ду́ха,
ны́не и при́сно и во ве́ки веко́в. Ами́нь.</p>

<p class="MsoNormal" id="n20451">&nbsp;</p>

<p class="MsoNormal" id="n20452">&nbsp;</p>

<p class="MsoNormal" id="n20453"><a href="#_ОГЛАВЛЕНИЕ" id="n20454"><span style="color:red" id="n20455">В оглавление.</span></a></p>

<p class="MsoNormal" id="n20456">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n20457"><br clear="all" style="page-break-before:always" id="n20458">
</span>

<div class="WordSection48" id="n20459">

<p class="MsoNormal" align="right" style="text-align:right" id="n20460"><span style="color:
red" id="n20461">Месяца августа в 1-й день<a name="_Ref141884536" id="n20462"></a></span></p>

<h1 id="n20463"><a name="_ПРОИСХОЖДЕНИЕ_ЧЕСТНЫХ_ДРЕВ" id="n20464"></a>ПРОИСХОЖДЕНИЕ ЧЕСТНЫХ ДРЕВ<br id="n20465">
ЧЕСТНАГО И ЖИВОТВОРЯЩАГО КРЕСТА<br id="n20466">
И ПАМЯТЬ СВЯТЫХ СЕДМИ МУЧЕНИК МАККАВЕЙ,<br id="n20467">
И МАТЕРЕ ИХ СОЛОМОНИИ,<br id="n20468">
И УЧИТЕЛЯ ИХ ЕЛЕАЗАРА</h1>

<h2 id="n20469"><a name="_ВЕЧЕР" id="n20470"></a>ВЕЧЕР</h2>

<p class="MsoNormal" id="n20471"><span style="color:red" id="n20472">Обычная кафизма.</span></p>

<h3 id="n20473">На Го́споди, воззва́х: стихиры на 6.<br id="n20474">
Креста 3, глас 4.<br id="n20475">
Подобен: Зва́нный свы́ше:</h3>

<p class="MsoNormal" id="n20476"><span style="color:red" id="n20477">Д</span>несь ра́дуется ве́рных
мно́жество Боже́ственное: / явля́ется бо Небе́сный Крест конце́м,
/ осиява́ет твердь Све́том непристу́пным, / возду́х озаря́ет
/ и земли́ лице́ украша́ет. / Пое́т Боже́ственными пе́сньми
Це́рковь Христо́ва, / слу́жит, почита́ющи / свы́ше ю соблюда́ющий
Крест Боже́ственный и пречу́дный. / Его́же си́лою укрепля́еми,
/ Влады́це присту́пим, зову́ще: / умири́ мир и просвети́
ду́ши на́ша.</p>

<p class="MsoNormal" id="n20478"><span style="color:red" id="n20479">Д</span>а ра́дуется тварь и игра́ет:
/ днесь бо облиста́ Крест в конце́х с Небесе́, / земна́я просвеща́я,
/ и совоку́плены показа́ расточе́ныя. / Днесь лику́ют с ли́ки
а́нгельскими челове́цы, / и́бо браня́щее средогра́дие,
Кресто́м разоре́но, / во еди́но вся я́ве совокупи́. / Тем,
предсия́я па́че со́лнца, / всю тварь просвеща́ет благода́тию,
/ и уясня́ет, и спаса́ет / ве́рно того́ чту́щия.</p>

<p class="MsoNormal" id="n20480"><span style="color:red" id="n20481">П</span>а́че со́лнечныя зари́
/ хотя́й ми́рови, я́коже скиптр честны́й, / Царя́ Христа́
и кончи́ну показа́ти, / Крест Боже́ственный се предсия́ет я́сно
в конце́х. / Сей возведе́ из а́да род челове́ч, / а́да
вельми́ плени́в, врага́ низложи́в, / де́монов горды́ню
до конца́ погуби́. / Ны́не же проявля́ет воскресе́ние Спа́сово
/ и спаса́ет зову́щия: / умири́ мир и просвети́ ду́ши на́ша.</p>

<h4 id="n20482">И святых 3, глас 1.<br id="n20483">
Подобен: Всехва́льнии му́ченицы:</h4>

<p class="MsoNormal" id="n20484"><span style="color:red" id="n20485">З</span>ако́на верх, седмию́
столпы́ возвы́шен, / мучи́тельство не поколеба́, / и́бо
ско́тский гони́теля гнев му́жески претерпе́ша, / те́ло
преда́вше секу́щим, / благоро́днии ю́ноши и бра́тия, /
Моисе́йским преда́нием храни́телие.</p>

<p class="MsoNormal" id="n20486"><span style="color:red" id="n20487">П</span>а́че зри́мых ум вои́стинну
возвы́сивше, / у́ды плотски́я отсеца́ху / благочести́вии
и до́блии о́троцы / с ма́терию Богому́дрою, / вели́кими
наде́ждами вжиля́еми, / я́же ны́не получи́ша, / у Авраа́ма
почи́вше на ло́нех, пра́отца своего́.</p>

<p class="MsoNormal" id="n20488"><span style="color:red" id="n20489">Д</span>уше́вною до́блестию
тве́рдо себе́ вооружи́вше / и я́рость я́ко преоби́девше,
/ проти́ву борцу́ кре́пко прилежа́ху / благоче́стия ра́ди
/ и зако́на оте́ческаго хране́нием / свяще́ннейший Елеаза́р
и прему́дрии ю́ноши / с ма́терию Богому́дрою.</p>

<h4 id="n20490">Слава, глас 8. Иоанна монаха:</h4>

<p class="MsoNormal" id="n20491"><span style="color:red" id="n20492">С</span>вяти́и Маккаве́и мучи́телю
глаго́лаху: / нам, о Антио́ше, еди́н Царь Бог, от Него́же бы́хом
/ и к Нему́ обраща́емся. / Мир ждет ин нас, / ви́димаго высоча́йший
и тверде́йший, / оте́чество же нам – Иерусали́м кре́пкий и неги́бнущий,
/ торжество́ же – е́же со А́нгелы житие́. / Го́споди, моли́твами
их поми́луй и спаси́ нас.</p>

<h4 id="n20493">И ныне, глас тойже. Иоанна монаха:</h4>

<p class="MsoNormal" id="n20494"><span style="color:red" id="n20495">Е</span>го́же дре́вле Моисе́й
прообрази́в собо́ю, / Амали́ка низложи́в, победи́, / и
Дави́д песнопе́вец / подно́жию Твоему́, вопия́, кла́нятися
повелева́ше, / Честно́му Кресту́ Твоему́, Христе́ Бо́же,
/ днесь, гре́шнии, кла́няемся, / устна́ми недосто́йными / Тя,
изво́лившаго пригвозди́тися на нем, воспева́юще, мо́лимся:
/ Го́споди, с разбо́йником Ца́рствия Твоего́ сподо́би нас.</p>

<h4 id="n20496">На стиховне Октоиха.</h4>

<p class="MsoNormal" id="n20497"><span style="color:red" id="n20498">Слава</span><span lang="EN-US" style="color:red" id="n20499">, </span><span style="color:red" id="n20500">глас</span><span style="color:red" id="n20501"> <span lang="EN-US" id="n20502">8, </span></span><span style="color:red" id="n20503">Космы</span><span style="color:red" id="n20504"> </span><span style="color:red" id="n20505">монаха</span><span lang="EN-US" style="color:red" id="n20506">: </span>Ду<span lang="EN-US" id="n20507">́</span>ши пра<span lang="EN-US" id="n20508">́</span>ведных в руце<span lang="EN-US" id="n20509">́ </span>Госпо<span lang="EN-US" id="n20510">́</span>дни<span lang="EN-US" id="n20511">, / </span>я<span lang="EN-US" id="n20512">́</span>коже
Авраа<span lang="EN-US" id="n20513">́</span>ма<span lang="EN-US" id="n20514">, </span>и Исаа<span lang="EN-US" id="n20515">́</span>ка<span lang="EN-US" id="n20516">, </span>и Иа<span lang="EN-US" id="n20517">́</span>кова<span lang="EN-US" id="n20518">, / </span>и<span lang="EN-US" id="n20519">́</span>же пре<span lang="EN-US" id="n20520">́</span>жде
зако<span lang="EN-US" id="n20521">́</span>на пра<span lang="EN-US" id="n20522">́</span>отцы и Маккаве<span lang="EN-US" id="n20523">́</span>ов пра<span lang="EN-US" id="n20524">́</span>деди<span lang="EN-US" id="n20525">, / </span>ны<span lang="EN-US" id="n20526">́</span>не восхваля<span lang="EN-US" id="n20527">́</span>емых от нас<span lang="EN-US" id="n20528">: / </span>си<span lang="EN-US" id="n20529">́</span>и бо крепкоду<span lang="EN-US" id="n20530">́</span>шнии Авраа<span lang="EN-US" id="n20531">́</span>мстии вну<span lang="EN-US" id="n20532">́</span>цы су<span lang="EN-US" id="n20533">́</span>ще<span lang="EN-US" id="n20534">, / </span>ве<span lang="EN-US" id="n20535">́</span>ре
поревнова<span lang="EN-US" id="n20536">́</span>вше своего<span lang="EN-US" id="n20537">́ </span>пра<span lang="EN-US" id="n20538">́</span>отца Авраа<span lang="EN-US" id="n20539">́</span>ма<span lang="EN-US" id="n20540">, / </span>и да<span lang="EN-US" id="n20541">́</span>же до сме<span lang="EN-US" id="n20542">́</span>рти подвиза<span lang="EN-US" id="n20543">́</span>шася за благоче<span lang="EN-US" id="n20544">́</span>стие<span lang="EN-US" id="n20545">. / </span>Благоче<span lang="EN-US" id="n20546">́</span>стно бо воспита<span lang="EN-US" id="n20547">́</span>вшеся<span lang="EN-US" id="n20548"> / </span>и зако<span lang="EN-US" id="n20549">́</span>нно пострада<span lang="EN-US" id="n20550">́</span>вше<span lang="EN-US" id="n20551">, / </span>нече<span lang="EN-US" id="n20552">́</span>стие
обличи<span lang="EN-US" id="n20553">́</span>ша го<span lang="EN-US" id="n20554">́</span>рдаго Антио<span lang="EN-US" id="n20555">́</span>ха<span lang="EN-US" id="n20556"> / </span>и<span lang="EN-US" id="n20557">, </span>ничто<span lang="EN-US" id="n20558">́</span>же предпоче<span lang="EN-US" id="n20559">́</span>тше вре<span lang="EN-US" id="n20560">́</span>менныя жи<span lang="EN-US" id="n20561">́</span>зни<span lang="EN-US" id="n20562">, / </span>ве<span lang="EN-US" id="n20563">́</span>чныя ра<span lang="EN-US" id="n20564">́</span>ди
вся Бо<span lang="EN-US" id="n20565">́</span>гу возложи<span lang="EN-US" id="n20566">́</span>ша<span lang="EN-US" id="n20567">: / </span>ду<span lang="EN-US" id="n20568">́</span>шу<span lang="EN-US" id="n20569">, </span>му<span lang="EN-US" id="n20570">́</span>жество<span lang="EN-US" id="n20571">, </span>ра<span lang="EN-US" id="n20572">́</span>зум<span lang="EN-US" id="n20573">, / </span>те<span lang="EN-US" id="n20574">́</span>ло мя<span lang="EN-US" id="n20575">́</span>гкое
и воздая<span lang="EN-US" id="n20576">́</span>ния чистоты<span lang="EN-US" id="n20577">́ </span>воспита<span lang="EN-US" id="n20578">́</span>нием<span lang="EN-US" id="n20579">. / </span>О<span lang="EN-US" id="n20580">, </span>ко<span lang="EN-US" id="n20581">́</span>рене благочести<span lang="EN-US" id="n20582">́</span>ва<span lang="EN-US" id="n20583">, / </span>из него<span lang="EN-US" id="n20584">́</span>же вы прозябо<span lang="EN-US" id="n20585">́</span>сте<span lang="EN-US" id="n20586">, </span>Маккаве<span lang="EN-US" id="n20587">́</span>и<span lang="EN-US" id="n20588">! / </span>О<span lang="EN-US" id="n20589">, </span>ма<span lang="EN-US" id="n20590">́</span>тере
святы<span lang="EN-US" id="n20591">́</span>я<span lang="EN-US" id="n20592">, / </span>ро<span lang="EN-US" id="n20593">́</span>ждшия равночи<span lang="EN-US" id="n20594">́</span>сленное седмери<span lang="EN-US" id="n20595">́</span>цы число<span lang="EN-US" id="n20596">́! / </span>Но мо<span lang="EN-US" id="n20597">́</span>лим вас<span lang="EN-US" id="n20598">, </span>Маккаве<span lang="EN-US" id="n20599">́</span>и<span lang="EN-US" id="n20600">, / </span>с ма<span lang="EN-US" id="n20601">́</span>терию
ва<span lang="EN-US" id="n20602">́</span>шею Соломони́ею / и му́дрым свяще́нником
Елеаза́ром, / егда́ предстоите́ Христу́ Бо́гу, / Его́же
ра́ди потруди́стеся, / труды́ плодо́в ва́ших прия́ти
от Него́, / приле́жну мольбу́ сотвори́те о челове́честве:
/ твори́т бо, ели́ко хо́щет, / и испо́лнит хоте́ния ва́ша,
боя́щихся Его́.</p>

<p class="MsoNormal" id="n20603"><span style="color:red" id="n20604">И ныне, глас тойже: </span>Глас проро́ка
Твоего́ Моисе́я, Бо́же, / испо́лнися, глаго́ляй: / у́зрите
живо́т ваш, ви́сящ пред очесы́ ва́шими. / Днесь Крест воздвиза́ется,
/ и мир от ле́сти свобожда́ется; / днесь Христо́во воскресе́ние
обновля́ется, / и концы́ земли́ ра́дуются, / в кимва́лех
дави́дски песнь Тебе́ принося́ще и глаго́люще: / соде́лал
еси́ спасе́ние посреде́ земли́, Бо́же, / Крест и воскресе́ние,
/ и́хже ра́ди нас спасл еси́, Бла́же и Человеколю́бче,
/ Всеси́льне Го́споди, сла́ва Тебе́.</p>

<h3 id="n20605">Тропарь, глас 1:</h3>

<p class="MsoNormal" id="n20606"><span style="color:red" id="n20607">Б</span>оле́зньми святы́х,
и́миже о Тебе́ пострада́ша, / умоле́н бу́ди, Го́споди,
/ и вся на́ша боле́зни исцели́, / Человеколю́бче, мо́лимся.</p>

<h4 id="n20608">Слава, и ныне,<br id="n20609">
тропарь Креста, глас тойже:</h4>

<p class="MsoNormal" id="n20610"><span style="color:red" id="n20611">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<p class="MsoNormal" id="n20612"><span style="color:red" id="n20613">Известно же да бывает: Яко прежде клепания
входит иерей в сосудохранительницу и полагает Честный Крест на жертвеннице. И по
отпущении вечерни иерей и диакон облекутся в ризы. И диакон покадит Честный Крест
и речет: </span>Благослови́, влады́ко.<span style="color:red" id="n20614"> Иерей:
</span>Благослове́н Бог наш:<span style="color:red" id="n20615"> Таже, Трисвятое. По </span>О́тче
наш:<span style="color:red" id="n20616"> тропарь Креста. </span>Сла́ва, и ны́не:<span style="color:red" id="n20617"> кондак. И взимает иерей Крест с блюдом на главу и вносит в олтарь,
предыдут пред ним со двема лампадами. И полагает Крест на трапезе, на Евангельском
месте, а Евангелие на Горнее место. И возжгут пред ним свещу на всю нощь.</span></p>

<h2 id="n20618"><a name="_НА_УТРЕНИ_23" id="n20619"></a>НА УТРЕНИ</h2>

<h3 id="n20620">На Бог Госпо́дь:<br id="n20621">
тропарь Креста дважды, глас 1:</h3>

<p class="MsoNormal" id="n20622"><span style="color:red" id="n20623">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство. <span style="color:red" id="n20624">(2)</span></p>

<h4 id="n20625">Слава: тропарь мучеников, глас тойже:</h4>

<p class="MsoNormal" id="n20626"><span style="color:red" id="n20627">Б</span>оле́зньми святы́х,
и́миже о Тебе́ пострада́ша, / умоле́н бу́ди, Го́споди,
/ и вся на́ша боле́зни исцели́, / Человеколю́бче, мо́лимся.</p>

<p class="MsoNormal" id="n20628"><span style="color:red" id="n20629">И ныне: тропарь Креста.</span></p>

<p class="MsoNormal" id="n20630"><span style="color:red" id="n20631">И обычныя кафизмы, и седальны Октоиха.
И чтение. Канон Октоиха един на 4 и Креста на 6, глас 6, и мучеников на 4, глас
8. Аще ли случится праздник сей в субботу и аще храм Христов или Богородицы, и поем
канон храма со ирмосом на 4, и Креста на 6, и святых на 4. Катавасия: </span>Крест
начерта́в:</p>

<h3 id="n20632">Канон Креста, егоже краегранесие:<br id="n20633">
Кре́сту покланя́юся, ве́рных спасе́нию.<br id="n20634">
Глас 6. Песнь 1.</h3>

<p class="MsoNormal" id="n20635"><span style="color:red" id="n20636">Ирмос:</span> Я́ко по су́ху,
пешеше́ствовав Изра́иль / по бе́здне стопа́ми, / гони́теля
фарао́на / ви́дя потопля́ема, / Бо́гу побе́дную песнь пои́м,
вопия́ше.</p>

<p class="MsoNormal" id="n20637"><span style="color:red" id="n20638">К</span>ресту́, ве́рных спасе́нию,
покланя́юся, / и те́пле облобыза́ю, и, объе́мля, вопию́:
/ Дре́во всеблаже́нное Христо́во, / ду́шу мою́ и ум просвети́,
молю́ся.</p>

<p class="MsoNormal" id="n20639"><span style="color:red" id="n20640">П</span>обедоно́сно яви́ся
на стра́сти и бе́сы днесь зна́мение Креста́. / Те́мже,
ве́рнии вси, све́тло просве́щше ду́ши, ны́не облобыза́ем.</p>

<p class="MsoNormal" id="n20641"><span style="color:red" id="n20642">Л</span>учеза́рная облиста́ет
сия́ния Крест Честны́й / и просвеща́ет ве́рно покланя́ющияся
ему́ днесь, / освяща́я ду́ши на́ша и телеса́.</p>

<p class="MsoNormal" id="n20643"><span style="color:red" id="n20644">Ж</span>изнода́тельный Крест предлежа́щ
и зримь / светови́дную зарю́ препосыла́ет благода́тей: / присту́пим
и прии́мем просвеще́ние, весе́лие, и спасе́ние, и оставле́ние,
/ хвале́ние Го́сподеви принося́ще.</p>

<p class="MsoNormal" id="n20645"><span style="color:red" id="n20646">Богородичен:</span> Пресвята́я Де́во,
Я́же Христа́ пло́тию ро́ждши, / пострада́вшаго нас ра́ди
во́лею на Кресте́, / Тя блажа́щия че́стно спаса́й мольба́ми
Твои́ми.</p>

<h4 id="n20647">Ин канон мучеников на 4, глас 8.<br id="n20648">
Песнь 1</h4>

<p class="MsoNormal" id="n20649"><span style="color:red" id="n20650">Ирмос:</span> Во́ду проше́д,
я́ко су́шу, / и еги́петскаго зла избежа́в, / изра́ильтянин
вопия́ше: / Изба́вителю и Бо́гу на́шему пои́м.</p>

<p class="MsoNormal" id="n20651"><span style="color:red" id="n20652">Л</span>ик седмочи́сленных страда́лец,
я́влься еди́ным нра́вом в лю́тых, / по утвержде́нию оте́ческаго
зако́на, умре́ти не отреко́шася.</p>

<p class="MsoNormal" id="n20653"><span style="color:red" id="n20654">С</span>ла́ву презре́вше, я́же
на земли́, жела́нием Боже́ственнаго Ца́рствия, / вся́ку
боле́знь претерпе́ша Боже́ственнии Маккаве́и, / те́мже
досто́йно ны́не чту́тся.</p>

<p class="MsoNormal" id="n20655"><span style="color:red" id="n20656">З</span>ако́на храни́телие
Моисе́ева, вои́стинну до́блии Маккаве́и, / бра́тия друг
со дру́гом яви́шася, / внегда́ попра́ти им Антио́хово безбо́жие.</p>

<p class="MsoNormal" id="n20657"><span style="color:red" id="n20658">Богородичен:</span> Чи́ни Тя А́нгел
и челове́к, Безневе́стная Ма́ти, восхваля́ют непреста́нно:
/ Зижди́теля бо всех, я́ко Младе́нца, на руку́ Твое́ю понесла́
еси́.</p>

<p class="MsoNormal" id="n20659"><span style="color:red" id="n20660">Катавасия:</span> Крест начерта́в,
Моисе́й / впря́мо жезло́м Чермно́е пресече́, / Изра́илю
пешеходя́щу; / то́же обра́тно фарао́новым колесни́цам,
/ уда́рив, совокупи́, / вопреки́ написа́в непобеди́мое
ору́жие. / Тем Христу́ пои́м, Бо́гу на́шему, я́ко
просла́вися.</p>

<h3 id="n20661">Песнь 3.</h3>

<p class="MsoNormal" id="n20662"><span style="color:red" id="n20663">Ирмос:</span> Несть свят, / я́коже
Ты, Го́споди Бо́же мой, / вознесы́й рог ве́рных Твои́х,
Бла́же, / и утверди́вый нас на ка́мени / испове́дания Твоего́.</p>

<p class="MsoNormal" id="n20664"><span style="color:red" id="n20665">О</span>ру́жие дре́вле жи́зни
блаже́нное дре́во дарова́ся храни́ти / за преслуша́ние
первозда́ннаго Ада́ма, / Крест же сему́ путь сотвори́.</p>

<p class="MsoNormal" id="n20666"><span style="color:red" id="n20667">О</span>чи́ма, устна́ми и душа́ми,
ли́цы и сердцы́ / поклони́мся вси Пресвято́му Кресту́ Жизнода́вца
Христа́, / и́мже мир весь освяща́ется.</p>

<p class="MsoNormal" id="n20668"><span style="color:red" id="n20669">Х</span>ра́мы Бо́гу проро́чески
днесь бы́вше, / покланя́ющеся дре́ву Пресвята́го Креста́,
/ и насле́дницы Его́, со стра́хом вси того́ целу́ем.</p>

<p class="MsoNormal" id="n20670"><span style="color:red" id="n20671">П</span>есносло́вим тя, Кре́сте,
ве́рою моля́щиися си́ле твое́й: / изми́ нас се́тей
вра́жиих и упра́ви нас к приста́нищу всех спасе́ния, пою́щих
тя.</p>

<p class="MsoNormal" id="n20672"><span style="color:red" id="n20673">Богородичен:</span> Де́вою родила́
еси́ Сы́на, / пре́жде Тебе́ рожде́ннаго от Отца́ пре́жде
век, без ма́тере от Бо́га, / распя́таго пло́тию, да спасе́т
пре́жде согре́шшия.</p>

<p class="MsoNormal" id="n20674">&nbsp;</p>

<p class="MsoNormal" id="n20675"><span style="color:red" id="n20676">Ин. Ирмос:</span> Небе́снаго кру́га
Верхотво́рче, Го́споди, / и Це́ркве Зижди́телю, / Ты мене́
утверди́ в любви́ Твое́й, / жела́ний кра́ю, ве́рных
утвержде́ние, / Еди́не Человеколю́бче.</p>

<p class="MsoNormal" id="n20677"><span style="color:red" id="n20678">П</span>о оте́ческим ходя́ще
исправле́нием зако́нным, / блаже́ннии Христо́вы страда́льцы,
/ жизнь нестаре́емую ва́шими стяжа́сте кровьми́, прехва́льнии.</p>

<p class="MsoNormal" id="n20679"><span style="color:red" id="n20680">Н</span>и огнь, ни меч преврати́ти
когда́ возмо́же / до́блесть нра́ва, блаже́ннии, ва́шу,
я́же в ве́ре, / в не́йже упраздни́сте мучи́телей шата́ния.</p>

<p class="MsoNormal" id="n20681"><span style="color:red" id="n20682">М</span>у́ки претерпе́ша за
Христа́ Бо́га прехва́льнии му́ченицы / и свы́ше прия́ша
побе́ды по́чести, / непреста́нно моля́щеся спасти́ ду́ши
на́ша.</p>

<p class="MsoNormal" id="n20683"><span style="color:red" id="n20684">Богородичен:</span> Де́вою родила́
еси́, Неискусобра́чная, / и Де́вою пребыла́ еси́ Ма́ти
Безневе́стная, Богоро́дице Мари́е, / Христа́ Бо́га на́шего
моли́ спасти́ся нам.</p>

<p class="MsoNormal" id="n20685"><span style="color:red" id="n20686">Катавасия:</span> Жезл во о́браз
та́йны прие́млется, / прозябе́нием бо предразсужда́ет свяще́нника;
/ неплодя́щей же пре́жде Це́ркви / ны́не процвете́ Дре́во
Креста́ / в держа́ву и утвержде́ние.</p>

<h3 id="n20687">Кондак святых, глас 2.<br id="n20688">
Подобен: Вы́шних ища́:</h3>

<p class="MsoNormal" id="n20689"><span style="color:red" id="n20690">П</span>рему́дрости Бо́жия
столпи́ седмочи́сленнии / и Боже́ственнаго Све́та свети́льницы
седмосве́щнии, / Маккаве́и всему́дрии, / пре́жде му́чеников
преве́лии му́ченицы, / с ни́миже всех Бо́гу моли́теся
/ спасти́ся почита́ющим вас.</p>

<p class="MsoNormal" id="n20691"><span style="color:red" id="n20692">Икос:</span> Хвали́ те́пле,
Сио́не, Бо́га твоего́, / я́ко укрепи́л есть сей вереи́
врат твои́х и сы́ны твоя́ благослови́. / Си́и бо, я́ко
во́инство непобеди́мое, / ополче́ние вои́стинну до́блественно
и крепкому́дренно, / проти́ву кова́рством злочести́вых богому́дренно
ста́ша, / вку́пе побе́ды венцы́ Небе́снаго Сио́на
прие́млют / и Боже́ственному престо́лу предстоя́т, о всех непреста́нно
моля́щеся. / Проси́те спасти́ся пою́щим вас.</p>

<h4 id="n20693">Седален святых, глас 8.<br id="n20694">
Подобен: Прему́дрости:</h4>

<p class="MsoNormal" id="n20695"><span style="color:red" id="n20696">Б</span>лагоче́стно наказа́вшеся,
о́троцы му́дрии, му́ченически, / мучи́телей преще́ния му́жески
посрами́сте, / я́ко зако́на побо́рницы и отцу́ послу́шницы
бы́сте, святи́и, / с ма́терию Богому́дрою усе́рдно пострада́сте.
/ Те́мже и сме́ртию живо́т иску́пльше вои́стинну Небе́сный,
/ ве́чно ра́дуетеся, Маккаве́и крепкоду́шнии, / моли́те
Христа́ Бо́га согреше́ний оставле́ние дарова́ти / чту́щим
любо́вию святу́ю па́мять ва́шу.</p>

<h4 id="n20697">Слава, и ныне, Креста, глас 6:</h4>

<p class="MsoNormal" id="n20698"><span style="color:red" id="n20699">К</span>рест Твой, Го́споди, освяти́ся,
/ в нем бо быва́ют исцеле́ния немощны́м во гресе́х, / его́же
ра́ди припа́даем Ти, поми́луй нас.</p>

<h3 id="n20700">Песнь 4.</h3>

<p class="MsoNormal" id="n20701"><span style="color:red" id="n20702">Ирмос:</span> Христо́с моя́
си́ла, / Бог и Госпо́дь, / честна́я Це́рковь / боголе́пно
пое́т, взыва́ющи, / от смы́сла чи́ста, о Го́споде пра́зднующи.</p>

<p class="MsoNormal" id="n20703"><span style="color:red" id="n20704">Д</span>а кропи́т вся земля́
ра́дование, да веселя́тся древа́ дубра́вная, / днесь обоже́на
Всечестны́м Кресто́м, сия́ющи конце́м.</p>

<p class="MsoNormal" id="n20705"><span style="color:red" id="n20706">П</span>оказа́вый орга́н умерщвле́ния,
/ живоно́сно ми́рови, победотво́рное ору́жие непобеди́мое,
пресла́вный Кре́сте, / сердца́ на́ша просвети́.</p>

<p class="MsoNormal" id="n20707"><span style="color:red" id="n20708">Т</span>ы Боже́ственная побе́да,
ты соде́лование на́шего спасе́ния, / ты ве́рным соодоле́ние
и Боже́ственная же́ртва, / о Всечестны́й Кре́сте, пою́щия
тя освяти́.</p>

<p class="MsoNormal" id="n20709"><span style="color:red" id="n20710">Н</span>е́бо всей земли́ свесели́тся,
/ страстоте́рпцы, му́ченицы, апо́столи, ду́ши пра́ведных
ра́достно ны́не ра́дуются, / и вся спаса́ет зри́мо предлежа́щее
посреде́ жизнода́тельное Дре́во, / и ве́рныя освяща́ет
благода́тию.</p>

<p class="MsoNormal" id="n20711"><span style="color:red" id="n20712">Богородичен:</span> Вои́стинну Ты
яви́лася еси́, / вои́стинну родила́ еси́ Сы́на Вы́шняго,
/ на Кресте́ ру́це просте́ршаго, Де́во Ма́ти Мари́е,
/ и мир призва́вшаго.</p>

<p class="MsoNormal" id="n20713">&nbsp;</p>

<p class="MsoNormal" id="n20714"><span style="color:red" id="n20715">Ин. </span><span style="color:red" id="n20716">Ирмос:</span>
Из горы́ приосене́нныя, Сло́ве, проро́к, / еди́ныя Богоро́дицы,
/ хотя́ща воплоти́тися богови́дно усмотри́ / и со стра́хом
славосло́вяше си́лу Твою́.</p>

<p class="MsoNormal" id="n20717"><span style="color:red" id="n20718">З</span>ако́н, блаже́ннии,
написа́вше, я́коже дре́вле Моисе́й, / во свои́х скрижа́лех
по́мысла не преступи́сте сего́ да́же до сме́рти, / но тве́рдо
подвиза́стеся.</p>

<p class="MsoNormal" id="n20719"><span style="color:red" id="n20720">З</span>ако́нныя Бо́гу принося́ще
же́ртвы и моисе́йскому ревну́юще житию́, / преоби́деша
вся́ко законоположе́ние мучи́тельское, / страстоте́рпцы Христо́вы.</p>

<p class="MsoNormal" id="n20721"><span style="color:red" id="n20722">Я́</span>коже ка́мень во́лненное
стоя́ние, / си́це мно́ги му́ки, страда́льцы, / му́жеским
умо́м, Маккаве́и, да́же до сме́рти претерпе́сте.</p>

<p class="MsoNormal" id="n20723"><span style="color:red" id="n20724">Троичен:</span> Безнача́льная Тро́ице,
Еди́нице покланя́емая, / сопресто́льная Еди́нице, Тро́ице
воспева́емая, / му́ченик мольба́ми изба́ви нас от бед и напа́стей,
воспева́ющих Тя.</p>

<p class="MsoNormal" id="n20725"><span style="color:red" id="n20726">Богородичен:</span> Ра́дуйся от
нас, Свята́я Богоро́дице. / Ра́дуйся, ра́дость ро́ждшая
ми́рови. / Ра́дуйся, еди́на заступле́ние челове́ком, /
благослове́нная Богоро́дице Чи́стая.</p>

<p class="MsoNormal" id="n20727"><span style="color:red" id="n20728">Катавасия:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<h3 id="n20729">Песнь 5.</h3>

<p class="MsoNormal" id="n20730"><span style="color:red" id="n20731">Ирмос:</span> Бо́жиим све́том
Твои́м, Бла́же, / у́тренюющих Ти ду́ши любо́вию озари́,
молю́ся, / Тя ве́дети, Сло́ве Бо́жий, / и́стиннаго Бо́га,
/ от мра́ка грехо́внаго взыва́юща.</p>

<p class="MsoNormal" id="n20732"><span style="color:red" id="n20733">П</span>оды́мем с ра́достию
преблаже́нный Крест, / в це́рквах и гра́дех сей предложе́нный,
и поклони́мся, / да долго́в прии́мем оставле́ние.</p>

<p class="MsoNormal" id="n20734"><span style="color:red" id="n20735">У</span>мерщвля́ется змий лука́вый
ны́не, и́же тьмы нача́льник, / сия́ния не терпя́, е́же
облиста́ет Живоно́сный Крест, / Боже́ственнаго Царя́ ски́птро
честно́е.</p>

<p class="MsoNormal" id="n20736"><span style="color:red" id="n20737">Я́</span>ко пресве́тла звезда́
и я́ко би́сер благоле́пен и пресия́нное со́лнце, / вся
озаря́ет земли́ концы́ Крест Госпо́день, / его́же облобыза́ем.</p>

<p class="MsoNormal" id="n20738"><span style="color:red" id="n20739">В</span>оскли́кните, язы́цы,
воспо́йте, игра́йте, коле́на, и по́йте Бо́гу, / да́вшему
Креста́ неруши́мое утвержде́ние, е́же ны́не предлежи́т;
/ вси ве́рнии, ра́дуемся, я́ко того́ ра́ди блага́я
прие́млюще.</p>

<p class="MsoNormal" id="n20740"><span style="color:red" id="n20741">Богородичен:</span> Спасе́нию Тя
нача́ло, вси ве́рнии, ве́дуще, ублажа́ем, Чи́стая: / Ты
бо пре́жде Су́щаго пло́тию родила́ еси́, / хоте́нием
Свои́м пригвожде́нна на Кресте́.</p>

<p class="MsoNormal" id="n20742">&nbsp;</p>

<p class="MsoNormal" id="n20743"><span style="color:red" id="n20744">Ин. </span><span style="color:red" id="n20745">Ирмос:</span>
От но́щи неве́дения / Богове́дением просвети́вый концы́,
/ просвети́ мя у́тром человеколю́бия Твоего́, Го́споди.</p>

<p class="MsoNormal" id="n20746"><span style="color:red" id="n20747">Я́</span>коже оте́ческий зако́н
не разо́рших, святи́и му́ченицы, / венцы́ пра́ведными Христо́с
вас Сам венча́.</p>

<p class="MsoNormal" id="n20748"><span style="color:red" id="n20749">Е</span>леаза́ру равноста́тни
в ра́зуме я́вльшеся, блаже́ннии де́ти, / и принесо́стеся
со о́нем Христу́, духо́вное всесожже́ние.</p>

<p class="MsoNormal" id="n20750"><span style="color:red" id="n20751">И́</span>же святы́ми свобожда́яй
от ле́сти вся́ческая, / спаси́ нас, Го́споди, тех моли́твами,
я́ко Благоутро́бен.</p>

<p class="MsoNormal" id="n20752"><span style="color:red" id="n20753">Богородичен:</span> Херуви́мов я́вльшися
честне́йши, Де́во Всепе́тая, / моли́ся Сы́ну Твоему́
спасти́ ду́ши пою́щих Тя.</p>

<p class="MsoNormal" id="n20754"><span style="color:red" id="n20755">Катавасия:</span> О треблаже́нное
Дре́во, / на не́мже распя́ся Христо́с, Царь и Госпо́дь!
/ И́мже паде́ дре́вом прельсти́вый, / Тобо́ю прельсти́вся,
/ Бо́гу пригвозди́вшуся пло́тию, / подаю́щему мир душа́м
на́шим.</p>

<h3 id="n20756">Песнь 6.</h3>

<p class="MsoNormal" id="n20757"><span style="color:red" id="n20758">Ирмос:</span> Жите́йское мо́ре,
/ воздвиза́емое зря напа́стей бу́рею, / к ти́хому приста́нищу
Твоему́ прите́к, вопию́ Ти: / возведи́ от тли живо́т мой,
/ Многоми́лостиве.</p>

<p class="MsoNormal" id="n20759"><span style="color:red" id="n20760">Я́</span>ко Боже́ствен сосу́д,
я́ко свети́льник све́тел, в це́рквах днесь, / и в хра́мех,
и граде́х Крест предлежа́щ ви́дяще, / и Уясни́вшаго сего́
воспое́м.</p>

<p class="MsoNormal" id="n20761"><span style="color:red" id="n20762">У</span>мерщвля́ется смерть, и уморя́ется
тление, и бесо́встии полцы́ отбега́ют, / побе́дный и стра́шный
днесь предлежа́щ видяще Крест Христо́в, / не смеюще прикоснутися ему.</p>

<p class="MsoNormal" id="n20763"><span style="color:red" id="n20764">В</span>оспева́юще Тя, Бо́га,
и Царя́, и Го́спода, я́ко дарова́л еси́ нам Крест сте́ну
неруши́му, / его́же ны́не облобыза́ем ра́достию и лю́тых
отбега́ем.</p>

<p class="MsoNormal" id="n20765"><span style="color:red" id="n20766">Богородичен:</span> Я́дом змии́ным
пра́баба пи́щею, я́же во Еде́ме, пома́зася, / Де́ва
же, ро́ждши Нача́льника жи́зни, / источи́ ми́ру нетле́ние
и воскресе́ние.</p>

<p class="MsoNormal" id="n20767">&nbsp;</p>

<p class="MsoNormal" id="n20768"><span style="color:red" id="n20769">Ин. Ирмос:</span> Ри́зу мне пода́ждь
све́тлу, / одея́йся све́том, я́ко ри́зою, / Многоми́лостиве
Христе́ Бо́же наш.</p>

<p class="MsoNormal" id="n20770"><span style="color:red" id="n20771">Р</span>и́зою себе́ му́ченическою
оде́явше, святи́и, / сию́ труды́ страда́ния ва́шего
испестри́сте.</p>

<p class="MsoNormal" id="n20772"><span style="color:red" id="n20773">Ж</span>ела́юще бы́ти со Христо́м,
всесла́внии му́ченицы, / тече́ние страда́ния неукло́нным
по́мыслом преидо́сте.</p>

<p class="MsoNormal" id="n20774"><span style="color:red" id="n20775">З</span>ако́н, и́же предаде́
Моисе́й, храня́ще, святи́и, зако́нно пострада́ша, / посра́мльше
Антио́ха мучи́теля.</p>

<p class="MsoNormal" id="n20776"><span style="color:red" id="n20777">Богородичен:</span> Еди́на сло́вом
пло́тию Сло́ва ро́ждшая, / изба́ви, мо́лимся, от сете́й
врага́ ду́ши на́ша.</p>

<p class="MsoNormal" id="n20778"><span style="color:red" id="n20779">Катавасия:</span> Во́днаго зве́ря
во утро́бе / дла́ни Ио́на крестови́дно распросте́р, / спаси́тельную
Страсть прообража́ше я́ве. / Тем, тридне́вен изше́д, / преми́рное
Воскресе́ние прописа́ше / Пло́тию пригвожде́ннаго Христа́
Бо́га / и тридне́вным Воскресе́нием мир просве́щшаго.</p>

<h3 id="n20780">Кондак, глас 4. Подобен:</h3>

<p class="MsoNormal" id="n20781"><span style="color:red" id="n20782">В</span>ознесы́йся на Крест во́лею,
/ тезоимени́тому Твоему́ но́вому жи́тельству / щедро́ты
Твоя́ да́руй, Христе́ Бо́же, / возвесели́ си́лою Твое́ю
ве́рныя лю́ди Твоя́, / побе́ды дая́ нам на сопоста́ты,
/ посо́бие иму́щим Твое́ oру́жие ми́ра, / непобеди́мую
побе́ду.</p>

<p class="MsoNormal" id="n20783"><span style="color:red" id="n20784">Икос:</span> И́же до тре́тияго
Небесе́ восхище́н бысть в рай, / и глаго́лы слы́шав неизрече́нныя
и Боже́ственныя, / и́хже не леть язы́ки челове́ческими глаго́лати,
/ что гала́том пи́шет, я́ко рачи́телие писа́ний прочто́сте
и позна́сте: / мне, глаго́лет, хвали́тися да не бу́дет, / то́кмо
во еди́ном Кресте́ Госпо́дни, на не́мже страда́в, уби́
стра́сти. / Того́ у́бо и мы изве́стно да держи́м, Крест
Госпо́день, хвалу́ вси: / есть бо нам спаси́тельное сие́ Дре́во
/ ору́жие, ми́ра непобеди́мая побе́да.</p>

<h3 id="n20785">Песнь 7.</h3>

<p class="MsoNormal" id="n20786"><span style="color:red" id="n20787">Ирмос:</span> Росода́тельну у́бо
пещь / соде́ла А́нгел / преподо́бным отроко́м, / халде́и
же опаля́ющее / веле́ние Бо́жие мучи́теля увеща́ вопи́ти:
/ благослове́н еси́, Бо́же оте́ц на́ших.</p>

<p class="MsoNormal" id="n20788"><span style="color:red" id="n20789">С</span>паси́тельному дре́ву
поклони́мся, Кресту́ пресвято́му, / ему́же слу́жат а́нгельская
вся во́инства, / предлежа́щ ви́дяще, ве́рнии, источа́ющ
нам освяще́ние и жизнь.</p>

<p class="MsoNormal" id="n20790"><span style="color:red" id="n20791">П</span>обедоно́сный яви́ся
пресвяты́й Крест Животода́вца Христа́, / свы́ше же бесо́м
всем мно́жество отгоня́, ва́рварское шата́ние, / и победи́теля
явля́я во́инство на́ше.</p>

<p class="MsoNormal" id="n20792"><span style="color:red" id="n20793">Я́</span>ко одушевле́нну, тебе́,
припа́дая, взыва́ю: / Кре́сте мой пресвяты́й, ты ми просвети́
ду́шу, и ум, и слух, и устне́, / и язы́к, и дыха́ние, и о́чи
к путе́м Ца́рства Христо́ва.</p>

<p class="MsoNormal" id="n20794"><span style="color:red" id="n20795">П</span>ое́м, сла́вим, и покланя́емся,
и велича́ем Твою́, Христе́, держа́ву, / я́ко подаде́
нам, рабо́м Твои́м, Крест Боже́ственный, / сла́дость неисчерпа́емую
и храни́лище душа́м и те́лом на́шим.</p>

<p class="MsoNormal" id="n20796"><span style="color:red" id="n20797">Богородичен:</span> Ю́ноши три пещь
не опали́, Рождество́ прообразу́ющи Твое́, / и́бо Боже́ственный
огнь Тя не опали́, всели́вся в Тя и вся научи́в пе́ти: / благослове́н
Бог оте́ц на́ших.</p>

<p class="MsoNormal" id="n20798">&nbsp;</p>

<p class="MsoNormal" id="n20799"><span style="color:red" id="n20800">Ин. </span><span style="color:red" id="n20801">Ирмос:</span>
В нача́ле зе́млю основа́вый / и Небеса́ сло́вом утверди́вый,
/ благослове́н еси́ во ве́ки, Го́споди, Бо́же оте́ц
на́ших.</p>

<p class="MsoNormal" id="n20802"><span style="color:red" id="n20803">М</span>у́ченическими пострада́вше
боле́зньми, / мучи́тельских не устраши́стеся преще́ний, Христу́
вопию́ще: / благослове́н Бог оте́ц на́ших.</p>

<p class="MsoNormal" id="n20804"><span style="color:red" id="n20805">Т</span>ерпе́ния пожда́вше
боле́зней, / вра́жия лю́тая победи́сте кова́рства, Христу́
вопию́ще: / благослове́н Бог оте́ц на́ших.</p>

<p class="MsoNormal" id="n20806"><span style="color:red" id="n20807">Богородичен:</span> И́же во утро́бу
Де́выя всели́выйся / и Тоя́ ра́ди Ада́ма обно́вль,
/ благослове́н Бог оте́ц на́ших.</p>

<p class="MsoNormal" id="n20808"><span style="color:red" id="n20809">Катавасия:</span> Безу́мное веле́ние
/ мучи́теля злочести́ваго лю́ди поколеба́, / ды́шущее преще́ние
и злохуле́ние богоме́рзкое, / оба́че три о́троки не устраши́
я́рость зве́рская, / ни огнь снеда́яй, / но противоды́шущу росоно́сному
Ду́ху, / со огне́м су́ще, поя́ху: / препе́тый отце́в
и нас Бо́же, благослове́н еси́.</p>

<h3 id="n20810">Песнь 8.</h3>

<p class="MsoNormal" id="n20811"><span style="color:red" id="n20812">Ирмос:</span> Ужасни́ся, боя́йся,
Не́бо, / и да подви́жатся основа́ния земли́: / се бо в мертвеце́х
вменя́ется в Вы́шних Живы́й / и во гроб мал странноприе́млется.
/ Его́же, о́троцы, благослови́те, / свяще́нницы, воспо́йте,
/ лю́дие, превозноси́те во вся ве́ки.</p>

<p class="MsoNormal" id="n20813"><span style="color:red" id="n20814">Т</span>вой Крест прообразу́я Иа́ков
иногда́, на вну́ки поло́жь дла́ни преме́нно / и благослови́в
их, благода́ти во язы́цех науча́я: / о́троцы, благослови́те,
свяще́ннии, по́йте, / лю́дие, превозноси́те Его́ во ве́ки.</p>

<p class="MsoNormal" id="n20815"><span style="color:red" id="n20816">О</span>, неизрече́ннаго Твоего́,
Христе́, сни́тия и неизглаго́ланных благи́х! / Воплоти́ся
и, ра́спят быв, смерть прие́м, / и реши́ши челове́ки от кля́твы,
источи́в нетле́ние на треблаже́ннем Дре́ве, / препросла́вленный
Крест сей во ве́ки.</p>

<p class="MsoNormal" id="n20817"><span style="color:red" id="n20818">П</span>ресвяты́й Крест, Боже́ственную
побе́ду, жи́зни нача́льника, / ле́сти потреби́теля, днесь
похва́лим Крест всесвяты́й Госпо́день, / бесо́в губи́теля
и ва́рваров прогони́теля, ве́рных победотво́рца и покрови́теля.</p>

<p class="MsoNormal" id="n20819"><span style="color:red" id="n20820">Богородичен:</span> Гвоздьми́ пригвожде́на
Христа́, копие́м прободе́на в нетле́нная ре́бра, / тро́стием
в главу́ бие́ма, желчь вкуша́юща, зря́щи, Де́ва вопия́ше:
/ где Твоя́ добро́та за́йде, прекра́сное Сло́во, / Препросла́вленне
па́че сыно́в челове́ческих?</p>

<p class="MsoNormal" id="n20821">&nbsp;</p>

<p class="MsoNormal" id="n20822"><span style="color:red" id="n20823">Ин. Ирмос:</span> Безнача́льнаго
Царя́ сла́вы, / Его́же трепе́щут Небе́сныя си́лы,
/ по́йте, свяще́нницы, / лю́дие, превозноси́те во вся ве́ки.</p>

<p class="MsoNormal" id="n20824"><span style="color:red" id="n20825">И́</span>стины рачи́телие и
зако́на изве́стнии храни́телие бы́вше, прехва́льнии му́ченицы,
/ пое́те Христа́ во ве́ки.</p>

<p class="MsoNormal" id="n20826"><span style="color:red" id="n20827">С</span>едмора́сленный плод свята́го
ко́рене я́ко вои́стинну, / седмь Маккаве́и, му́ченики Госпо́дни,
почти́м досто́йно.</p>

<p class="MsoNormal" id="n20828"><span style="color:red" id="n20829">З</span>ако́ну ревни́тели,
единоду́шныя страда́льцы, ве́рнии, / седмь Маккаве́й с ро́ждшею
их почти́м досто́йно.</p>

<p class="MsoNormal" id="n20830"><span style="color:red" id="n20831">Троичен:</span> Тро́ице Нераздели́мая,
Еди́нице, / в Божестве́ сла́влю Еди́ну / и в трие́х пою́
Тя ли́цех, Еди́ну си́лу.</p>

<p class="MsoNormal" id="n20832"><span style="color:red" id="n20833">Богородичен:</span> В после́дняя
нас ра́ди от Де́вы воплоще́ннаго Бо́га, / свяще́нницы,
по́йте и превозноси́те Его́ во ве́ки.</p>

<p class="MsoNormal" id="n20834"><span style="color:red" id="n20835">Катавасия:</span> Благослови́те,
о́троцы, / Тро́ицы равночи́сленнии, / Соде́теля Отца́ Бо́га,
/ по́йте снизше́дшее Сло́во / и огнь в ро́су претво́ршее
/ и превозноси́те всем жизнь подава́ющаго / Ду́ха Всесвята́го
во ве́ки.</p>

<h3 id="n20836">Песнь 9.</h3>

<p class="MsoNormal" id="n20837"><span style="color:red" id="n20838">Ирмос:</span> Бо́га / челове́ком
невозмо́жно ви́дети, / на Него́ же не сме́ют чи́ни А́нгельстии
взира́ти; / Тобо́ю же, Всечи́стая, яви́ся челове́ком /
Сло́во воплоще́нно, / Его́же велича́юще, / с Небе́сными
во́и / Тя ублажа́ем.</p>

<p class="MsoNormal" id="n20839"><span style="color:red" id="n20840">Т</span>ле́нни от преслуша́ния
бы́хом, Бо́жия за́поведи престу́пницы я́вльшеся: / сего́
ра́ди смерть прии́де челове́ком. / Те́мже безсме́ртия процвете́
днесь побе́дный Крест Христо́в, его́же целу́ем.</p>

<p class="MsoNormal" id="n20841"><span style="color:red" id="n20842">С</span>е Дре́во пресвято́е
кре́пкая наде́жда ве́рным яви́ся, кля́твы избавле́ние,
/ челове́ком ра́дость предлежи́т, облича́я тьмы нача́льника,
/ сему́ поклони́мся, ве́рнии, с весе́лием.</p>

<p class="MsoNormal" id="n20843"><span style="color:red" id="n20844">Н</span>ача́ло благослове́ния,
и утвержде́ние христиа́н, и стена́, и тве́рдое заступле́ние,
/ и кля́твы избавле́ние яви́ся нам Дре́во вожделе́нное,
ору́жие непобеди́мое, / просвети́ и освяти́ нас, покланя́ющихся
тебе́.</p>

<p class="MsoNormal" id="n20845"><span style="color:red" id="n20846">Богородичен:</span> Хра́ме и две́ре
освяще́ния, Престо́ле Бо́жий, / о́блаче и све́щниче всесве́тлый
и ковче́же благода́ти, Всенепоро́чная, / че́стне покланя́ющияся
о́бразу честно́му Единоро́днаго Твоего́ Сы́на покры́й
и сохрани́.</p>

<p class="MsoNormal" id="n20847">&nbsp;</p>

<p class="MsoNormal" id="n20848"><span style="color:red" id="n20849">Ин. Ирмос:</span> Велича́ем Тя,
Ма́терь Бо́жию, / и сла́вим Тя, Богоро́дице Де́во, / я́ко
Спа́са ро́ждшую душ на́ших.</p>

<p class="MsoNormal" id="n20850"><span style="color:red" id="n20851">С</span>окро́вище Боже́ственных
дарова́ний вои́стинну показа́стеся, / бога́тство неотъе́млемое,
всехва́льнии му́ченицы.</p>

<p class="MsoNormal" id="n20852"><span style="color:red" id="n20853">М</span>оли́твенницы до́блии
к Зижди́телю всех су́ще, / испроси́те невла́емую жизнь душа́м
на́шим.</p>

<p class="MsoNormal" id="n20854"><span style="color:red" id="n20855">И́</span>же Боже́ственною ре́вностию
и теплото́ю души́ творя́щия ва́шу па́мять / сохрани́те
неснеда́емы от лука́ваго.</p>

<p class="MsoNormal" id="n20856"><span style="color:red" id="n20857">Троичен:</span> С Сы́ном Отцу́
и Ду́ху пра́вому поклони́мся, со А́нгелы зову́ще: / сла́ва
в Вы́шних Бо́гу.</p>

<p class="MsoNormal" id="n20858"><span style="color:red" id="n20859">Богородичен:</span> Ра́дуйся, две́ре
свята́я, Бо́гу отве́рстая, еди́ному Прему́дрому, / Ю́же
осени́ Дух Пресвяты́й.</p>

<p class="MsoNormal" id="n20860"><span style="color:red" id="n20861">Катавасия:</span> Та́ин еси́,
Богоро́дице, рай, / невозде́ланно возрасти́вший Христа́, / И́мже
Кре́стное Живоно́сное на земли́ насади́ся Дре́во; / тем,
ны́не возноси́му, / покланя́ющеся ему́, Тя велича́ем.</p>

<h3 id="n20862">Светилен Октоиха.</h3>

<p class="MsoNormal" id="n20863"><span style="color:red" id="n20864">Слава, мучеников: </span>Чу́дныя
воспое́м Маккаве́и, Елиаза́ра, о́троки и Соломони́ю: /
си́и бо низложи́ша шата́ния началозло́бнаго зми́я / и,
зако́на служи́телие бы́вше, венча́шася.</p>

<p class="MsoNormal" id="n20865"><span style="color:red" id="n20866">И ныне, Креста: </span>Крест – храни́тель
всея́ вселе́нныя, / Крест – красота́ Це́ркве, / Крест – на́ша
держа́ва, / Крест – ве́рных утвержде́ние, / Крест – А́нгелов
сла́ва и де́монов я́зва.</p>

<h3 id="n20867">На хвалитех стихиры на 6, Креста 3, глас 1.<br id="n20868">
Подобен: Небе́сных чино́в:</h3>

<p class="MsoNormal" id="n20869"><span style="color:red" id="n20870">Н</span>ебе́сная ше́ствия
/ Крест Честны́й гото́вит всем, / тому́ покланя́ющимся ве́рою
несумне́нною, / и лико́м невеще́ственных сил / И́же на нем Пригвозди́выйся
/ сочета́ет любо́вию пою́щия того́.</p>

<p class="MsoNormal" id="n20871"><span style="color:red" id="n20872">К</span>ла́няющеся ве́рою Кресту́
Честно́му, / на нем распе́ншагося воспое́м Влады́ку, / Того́
манове́нием, / устне́ вку́пе и ду́шу очища́юще, / и сия́нии
сего́ мы́сленными уясни́мся, / хва́ляще его́.</p>

<p class="MsoNormal" id="n20873"><span style="color:red" id="n20874">Г</span>о́ресть дре́вле услажда́я,
Моисе́й / изба́ви Изра́иля, / о́браз Креста́ напису́я,
/ мы же сего́, вси ве́рнии, / та́йно и Боже́ственно вообража́юще
в сердца́х на́ших, / всегда́ спаса́емся держа́вою его́.</p>

<h4 id="n20875">И святых 3, самогласны, глас тойже:</h4>

<p class="MsoNormal" id="n20876"><span style="color:red" id="n20877">М</span>ногострада́льная ма́ти,
/ к подвиго́м созва́вши своя́ де́ти, глаго́лаше: / авраа́мстей
седи́не после́дуйте, / да заколе́нию Исаа́кову причастите́ся.
/ Ти́и же приима́ху наставля́ющую, / предпостиза́ху уча́щую,
/ друг по дру́зе томле́ния му́ки ви́дяще, / и́хже моли́твами,
Бо́же, поми́луй нас.</p>

<p class="MsoNormal" id="n20878"><span style="color:red" id="n20879">Глас 4:</span> Седмь столпи́ избра́ннии
/ от еди́наго ка́мене слове́снаго усе́чени бы́ша, / непоколеби́м
показа́ша зако́на столп. / Те́мже благоволи́, Спа́се,
/ в ми́ре сохрани́тися душа́м на́шим.</p>

<p class="MsoNormal" id="n20880"><span style="color:red" id="n20881">Глас 5:</span> И́же зако́на
храни́телие / и Соломони́и сы́нове, / на суди́щи стра́ждуще,
ко Антио́ху вопия́ху: / мы, Антио́ше, за оте́ческий зако́н
терпи́м. / Не отлучи́т же нас ни огнь, ни меч, ни зве́рие, ни ра́ны,
/ но вку́пе у́мрем с ма́терию ста́рицею / и учи́телем отце́м,
/ живу́ще и сра́дующеся в неконча́емыя ве́ки.</p>

<p class="MsoNormal" id="n20882"><span style="color:red" id="n20883">Слава, глас 4: </span>На Маккаве́и
собра́вшуюся рать, / прииди́те, у́зрим, ве́рнии, му́жество:
/ мучи́тель бо царь, вся язы́ки удержа́в, / держи́м бе́яше
от ста́рца и дете́й седьми́ / и еди́ныя жены́. / Те́мже
моли́твами их, Бо́же, / поми́луй нас.</p>

<p class="MsoNormal" id="n20884"><span style="color:red" id="n20885">И ныне, Креста, глас тойже: </span>Пособи́вый,
Го́споди, кро́ткому Дави́ду покори́ти иноплеме́нника,
/ ве́рному на́шему во́инству спобо́рствуй / и ору́жием
Креста́ низложи́ враги́ на́ша. / Покажи́, Благоутро́бне,
на нас дре́вния ми́лости Твоя́, / и да разуме́ют вои́стинну,
я́ко Ты еси́ Бог, / и, на Тя наде́ющиися, побежда́ем, / моля́щиися
обы́чно Пречи́стей Твое́й Ма́тери / дарова́тися нам ве́лией
ми́лости.</p>

<p class="MsoNormal" id="n20886"><span style="color:red" id="n20887">Славословие великое, тихо, со гласом.</span></p>

<p class="MsoNormal" id="n20888"><span style="color:red" id="n20889">Иерею же оболчену сущу во всю одежду
священническую, приходит с кадилом к святей трапезе, предходящу ему диакону с лампадою,
и кадит святую трапезу и Честный Крест, и тако взимает Честный Крест с блюдом на
главу, и исходит северными дверьми из олтаря, предъидущим ему со двема лампадами
и с кадилом; приходит же прямо царских дверей и стоит, ожидая конца трисвятаго.
Кончаваему же трисвятому, возглашает иерей: </span>Прему́дрость, про́сти.</p>

<h3 id="n20890">И клирицы трижды поют тропарь, глас 1:</h3>

<p class="MsoNormal" id="n20891"><span style="color:red" id="n20892">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<p class="MsoNormal" id="n20893"><span style="color:red" id="n20894">И тако приходит иерей, нося на главе
Честный Крест, пред святыя царския двери ко аналогию, емуже украшену сущу, полагает
на нем Честный Крест. И творит поклонение Честному Кресту, трижды, поя тихогласно:</span></p>

<p class="MsoNormal" id="n20895"><span style="color:red" id="n20896">К</span>ресту́ Твоему́ / покланя́емся,
Влады́ко, / и свято́е воскресе́ние Твое́ сла́вим.</p>

<p class="MsoNormal" id="n20897"><span style="color:red" id="n20898">И ликове тоже поют велегласно, трижды.
Таже целуют Честный Крест и покланяются паки единою.</span></p>

<h3 id="n20899">Поюще стихиры самогласны, глас 2:</h3>

<p class="MsoNormal" id="n20900"><span style="color:red" id="n20901">П</span>рииди́те, ве́рнии,
/ Животворя́щему Дре́ву поклони́мся, / на немже Христо́с, Царь
сла́вы, во́лею ру́це распросте́р, / вознесе́ нас на пе́рвое
блаже́нство, / я́же пре́жде враг сла́стию укра́д, / изгна́ны
от Бо́га сотвори́. / Прииди́те, ве́рнии, Дре́ву поклони́мся,
/ и́мже сподо́бихомся неви́димых враг сокруши́ти главы́.
/ Прииди́те, вся оте́чествия язы́ков, / Крест Госпо́день пе́сньми
почти́м: / ра́дуйся, Кре́сте, па́дшаго Ада́ма соверше́нное
избавле́ние, / о тебе́ бо ве́рнейший ца́рие на́ши хва́лятся,
/ я́ко твое́ю си́лою исма́ильтеския лю́ди держа́вно
покаря́юще. / Тя ны́не со стра́хом христиа́не целу́юще,
/ на тебе́ пригвозди́вшагося Бо́га сла́вим, глаго́люще:
/ Го́споди, на том пригвозди́выйся, поми́луй нас, / я́ко Благ
и Человеколю́бец.</p>

<p class="MsoNormal" id="n20902"><span style="color:red" id="n20903">Глас 5:</span> Зря́щи Тя тварь вся,
на Кресте́ на́га ви́сяща, / Соде́теля и Зижди́теля всех,
/ изменя́шеся стра́хом и рыда́ше, / со́лнце же свет омрачи́,
/ и земля́ колеба́шеся, / ка́мение же разседа́шеся, / и хра́ма
све́тлость раздира́шеся, / ме́ртвии воста́ша от гробо́в,
/ и а́нгельския си́лы ужасо́шася, глаго́люще: / о, чудесе́!
Судия́ су́дится / и стра́ждет хотя́ за спасе́ние ми́ра
и обновле́ние.</p>

<p class="MsoNormal" id="n20904"><span style="color:red" id="n20905">Глас 8:</span> Днесь Влады́ка тва́ри
/ и Госпо́дь сла́вы / на Кресте́ пригвожда́ется / и в ре́бра
пробода́ется, / же́лчи и о́цта вкуша́ет / сла́дость Церко́вная,
/ венце́м от те́рния облага́ется. / Покрыва́яй не́бо о́блаки
/ оде́ждею облачи́тся поруга́ния, / и зауша́ется бре́нною
руко́ю / руко́ю созда́вый челове́ка; / по плеще́ма бие́н
быва́ет / одева́яй не́бо о́блаки. / Заплева́ния и ра́ны
прие́млет, / поноше́ния и зауше́ния / и вся терпи́т мене́
ра́ди, осужде́ннаго, / Изба́витель мой и Бог, / да спасе́т мир
от пре́лести, я́ко Благоутро́бен.</p>

<p class="MsoNormal" id="n20906"><span style="color:red" id="n20907">Слава, и ныне, глас тойже:</span> Днесь
неприкоснове́нный существо́м / прикоснове́н мне быва́ет, / и
стра́ждет стра́сти / свобожда́яй мя от страсте́й; / свет подава́яй
слепы́м / от беззако́нных усте́н оплева́ется / и дае́т
плещи́ за плене́нныя на ра́ны. / Сего́ Чи́стая Де́ва
и Ма́ти на Кресте́ зря́щи, / боле́зненно веща́ше: / увы́
Мне, Ча́до Мое́, / что сие́ сотвори́л еси́? / Кра́сный
добро́тою па́че всех челове́к, / бездыха́нный и беззра́чный
явля́ешися, / не име́я ви́да, ниже́ добро́ты. / Увы́
Мне, Мой Све́те, / не могу́ спя́ща зре́ти Тя, / утро́бою
уязвля́юся, / и лю́тое ору́жие се́рдце Мое́ прохо́дит.
/ Воспева́ю Твоя́ стра́сти, / покланя́юся благоутро́бию
Твоему́, / Долготерпели́ве, сла́ва Тебе́.</p>

<p class="MsoNormal" id="n20908"><span style="color:red" id="n20909">Посем ектении. </span>Поми́луй нас,
Бо́же:<span style="color:red" id="n20910"> И </span>Испо́лним у́треннюю моли́тву:<span style="color:red" id="n20911"> Диакон: </span>Прему́дрость.<span style="color:red" id="n20912"> Иерей
отпуст, и первый час. На 1-м часе тропарь Креста. </span>Сла́ва:<span style="color:red" id="n20913"> святых. </span>И ны́не:<span style="color:red" id="n20914"> Богородичен
часов. По </span>О́тче наш:<span style="color:red" id="n20915"> кондак Креста и совершенный
отпуст.</span></p>

<p class="MsoNormal" id="n20916"><span style="color:red" id="n20917">На часех: тропарь Креста. </span>Сла́ва:<span style="color:red" id="n20918"> святых. </span>И ны́не:<span style="color:red" id="n20919"> Богородичен
часов. По трисвятом, кондаки пременяем.</span></p>

<h2 id="n20920"><a name="_НА_ЛИТУРГИИ_21" id="n20921"></a>НА ЛИТУРГИИ</h2>

<p class="MsoNormal" id="n20922"><span style="color:red" id="n20923">Блаженны от канона Креста, песнь 3-я
на 4, и святых, песнь 6-я на 4.</span></p>

<h3 id="n20924">По входе тропарь Креста, глас 1:</h3>

<p class="MsoNormal" id="n20925"><span style="color:red" id="n20926">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды правосла́вным
христиа́ном на сопроти́вныя да́руя / и Твое́ сохраня́я
Кресто́м Твои́м жи́тельство.</p>

<h4 id="n20927">И тропарь мучеников, глас тойже:</h4>

<p class="MsoNormal" id="n20928"><span style="color:red" id="n20929">Б</span>оле́зньми святы́х,
и́миже о Тебе́ пострада́ша, / умоле́н бу́ди, Го́споди,
/ и вся на́ша боле́зни исцели́, / Человеколю́бче, мо́лимся.</p>

<h4 id="n20930">Слава: кондак мучеников, глас 2.<br id="n20931">
Подобен: Вы́шних ища́:</h4>

<p class="MsoNormal" id="n20932"><span style="color:red" id="n20933">П</span>рему́дрости Бо́жия
столпи́ седмочи́сленнии / и Боже́ственнаго Све́та свети́льницы
седмосве́щнии, / Маккаве́и всему́дрии, / пре́жде му́чеников
преве́лии му́ченицы, / с ни́миже всех Бо́гу моли́теся
/ спасти́ся почита́ющим вас.</p>

<h4 id="n20934">И ныне: кондак Креста, глас 4:</h4>

<p class="MsoNormal" id="n20935"><span style="color:red" id="n20936">В</span>ознесы́йся на Крест во́лею,
/ тезоимени́тому Твоему́ но́вому жи́тельству / щедро́ты
Твоя́ да́руй, Христе́ Бо́же, / возвесели́ си́лою Твое́ю
ве́рныя лю́ди Твоя́, / побе́ды дая́ нам на сопоста́ты,
/ посо́бие иму́щим Твое́ oру́жие ми́ра, / непобеди́мую
побе́ду.</p>

<p class="MsoNormal" id="n20937"><span style="color:red" id="n20938">Трисвятое.</span></p>

<h3 id="n20939">Прокимен Креста, глас 6:</h3>

<p class="MsoNormal" id="n20940"><span style="color:red" id="n20941">С</span>паси́, Го́споди, лю́ди
Твоя́ / и благосло́ви достоя́ние Твое́.<span style="color:red" id="n20942"> Стих: </span>К Тебе́, Го́споди, воззову́, Бо́же
мой, да не премолчи́ши от мене́.</p>

<p class="MsoNormal" id="n20943"><span style="color:red" id="n20944">Другий мучеников, глас 4: </span>Святы́м,
и́же суть на земли́ Его́, удиви́ Госпо́дь вся хоте́ния
Своя́ в них.</p>

<h3 id="n20945">Апостол Креста, к Коринфяном, зачало 125.</h3>

<p class="MsoNormal" id="n20946"><span style="color:red" id="n20947">Б</span>ра́тие, сло́во кре́стное
погиба́ющим у́бо юро́дство есть, а спаса́емым нам си́ла
Бо́жия есть. Пи́сано бо есть: погублю́ прему́дрость прему́дрых,
и ра́зум разу́мных отве́ргу. Где прему́др? Где кни́жник?
Где совопро́сник ве́ка сего́? Не обуи́ ли Бог прему́дрость
ми́ра сего́? Поне́же бо в прему́дрости Бо́жией не разуме́
мир прему́дростию Бо́га, благоизво́лил Бог бу́йством про́поведи
спасти́ ве́рующих. Поне́же и иуде́е зна́мения про́сят,
и е́ллини прему́дрости и́щут: Мы же пропове́дуем Христа́
ра́спята, иуде́ем у́бо собла́зн, е́ллином же безу́мие.
Саме́м же зва́нным, иуде́ем же и е́ллином, Христа́, Бо́жию
си́лу и Бо́жию прему́дрость.</p>

<p class="MsoNormal" align="right" style="text-align:right" id="n20948"><span style="font-size:
8.0pt;color:red" id="n20949">1 Кор 1:18–24</span></p>

<h4 id="n20950">И святых, ко Евреем, зачало 330.</h4>

<p class="MsoNormal" id="n20951"><span style="color:red" id="n20952">Б</span>ра́тие, святи́и вси
ве́рою победи́ша ца́рствия, соде́яша пра́вду, получи́ша
обетова́ния, загради́ша уста́ львов, угаси́ша си́лу о́гненную,
избего́ша о́стрея меча́, возмого́ша от не́мощи, бы́ша
кре́пцы во бране́х, обрати́ша в бе́гство полки́ чужи́х.
Прия́ша жены́ от воскресе́ния ме́ртвыя своя́: ини́и
же избие́ни бы́ша, не прие́мше избавле́ния, да лу́чшее
воскресе́ние улуча́т: друзи́и же руга́нием и ра́нами искуше́ние
прия́ша, еще́ же и уз и темни́ц. Ка́мением побие́ни бы́ша,
претре́ни бы́ша, искуше́ни бы́ша, уби́йством меча́
умро́ша, проидо́ша в ми́лотех, и в ко́зиях ко́жах, лише́ни,
скорбя́ще, озло́блени. И́хже не бе досто́ин [весь] мир, в пусты́нях
скита́ющеся, и в гора́х, и в верте́пах, и в про́пастех земны́х.
И си́и вси послу́шествовани бы́вше ве́рою, не прия́ша обетова́ния,
Бо́гу лу́чшее что о нас предзре́вшу, да не без нас соверше́нство
прии́мут. Те́мже у́бо и мы, толи́к иму́ще облежа́щь
нас о́блак свиде́телей, го́рдость вся́ку отло́жше, и удо́бь
обстоя́тельный грех, терпе́нием да тече́м на предлежа́щий нам
по́двиг, взира́юще на нача́льника ве́ры и соверши́теля
Иису́са.</p>

<p class="MsoNormal" align="right" style="text-align:right" id="n20953"><span style="font-size:
8.0pt;color:red" id="n20954">Евр 11:33–12:2</span></p>

<h3 id="n20955">Аллилуиа, глас 4.</h3>

<p class="MsoNormal" id="n20956"><span style="color:red" id="n20957">Стих: </span>Помяни́ сонм Твой,
его́же стяжа́л еси́ исперва́.<span style="color:red" id="n20958"> Стих:
</span>Бог же Царь наш пре́жде ве́ка содела́ спасение́ посреде́
земли́.<span style="color:red" id="n20959"> И святых: </span>Воззва́ша пра́веднии,
и Госпо́дь услы́ша их и от всех скорбе́й их изба́ви их.</p>

<h3 id="n20960">Евангелие Креста, от Иоанна, зачало 60.</h3>

<p class="MsoNormal" id="n20961"><span style="color:red" id="n20962">В</span>о вре́мя о́но, сове́т
сотвори́ша архиере́е и ста́рцы на Иису́са, я́ко да убию́т
Его́. И приведо́ша Его́ к Пила́ту, глаго́люще: возми́,
возми́, распни́ Его́. Глаго́ла им Пила́т: поими́те
Его́ вы и распни́те. Аз бо не обрета́ю в Нем вины́. Отвеща́ша
ему́ иуде́е: мы зако́н и́мамы, и по зако́ну на́шему
до́лжен есть умре́ти, я́ко Себе́ Сы́на Бо́жия сотвори́.
Егда́ же слы́ша Пила́т сие́ сло́во, па́че убоя́ся.
И вни́де в прето́р па́ки, и глаго́ла Иису́сови: отку́ду
еси́ Ты? Иису́с же ответа́ не даде́ ему́. Глаго́ла
же Ему́ Пила́т: мне ли не глаго́леши? Не ве́си ли, я́ко
власть и́мам распя́ти Тя, и власть и́мам пусти́ти Тя? Отвеща́
Иису́с: не и́маши вла́сти ни еди́ныя на Мне, а́ще не бы
ти дано́ свы́ше. Пила́т же слы́шав сие́ сло́во, изведе́
вон Иису́са, и се́де на суди́щи, на ме́сте глаго́лемем
Лифострото́н, евре́йски же Гавва́фа. Бе же пято́к Па́сце,
час же я́ко шесты́й. И глаго́ла Иуде́ом: се Царь ваш. Они́
же вопия́ху: возми́, возми́, распни́ Его́. Глаго́ла
им Пила́т: Царя́ ли ва́шего распну́? Отвеща́ша архиере́е:
не и́мамы царя́, то́кмо ке́саря. Тогда́ же предаде́
Его́ им, да ра́спнется. Пое́мше же Иисуса, и ведо́ша. И нося́
крест Свой, изы́де в глаго́лемое Ло́бное ме́сто, е́же глаго́лется
евре́йски Голго́фа. Иде́же пропя́ша Его́ и с Ним и́на
два, сю́ду и сю́ду, посреде́ же Иису́са. Написа́ же и ти́тла
Пила́т, и положи́ на кресте́. Бе же напи́сано: Иису́с Назоряни́н,
Царь Иуде́йский. Сего́ же ти́тла мно́зи что́ша от Иуде́й,
я́ко близ бе ме́сто гра́да, иде́же пропя́ша Иису́са.
И бе напи́сано: евре́йски, гре́чески, ри́мски. Стоя́ху
же при кресте́ Иису́сове Ма́ти Его́ и сестра́ Ма́тере
Его́, Мари́я Клео́пова, и Мари́я Магдали́на. Иису́с
же ви́дев Ма́терь, и ученика́ стоя́ща, его́же любля́ше,
глаго́ла Ма́тери Свое́й: Же́но, се сын Твой. Пото́м же
глаго́ла ученику́: се Ма́ти твоя́. И от того́ часа́
поя́т Ю́ учени́к во своя́ си. Посе́м ве́дый Иису́с,
я́ко вся уже́ соверши́шася, и прикло́нь главу́, предаде́
дух. Иуде́е же, поне́же пято́к бе, да не оста́нут на кресте́
телеса́ в суббо́ту, бе бо вели́к день тоя́ суббо́ты, моли́ша
Пила́та, да пребию́т го́лени их, и во́змут. Приидо́ша же
во́ини, и пе́рвому у́бо преби́ша го́лени, и друго́му
распя́тому с Ним. На Иису́са же прише́дше, я́ко ви́деша
Его́ уже́ уме́рша, не преби́ша Ему́ го́лений. Но еди́н
от во́ин копие́м ре́бра Ему́ прободе́, и а́бие изы́де
кровь и вода́. И ви́девый свиде́телствова, и и́стинно есть свиде́тельство
его́.</p>

<p class="MsoNormal" align="right" style="text-align:right" id="n20963"><span style="font-size:
8.0pt;color:red" id="n20964">Мф 27:1–2; Ин 19:6Б-11А, 13–20, 25–28А, 30Б-35А</span></p>

<h4 id="n20965">И святых, от Матфея, зачало 38.</h4>

<p class="MsoNormal" id="n20966"><span style="color:red" id="n20967">Р</span>ече́ Госпо́дь Свои́м
ученико́м: всяк у́бо и́же испове́сть Мя пред челове́ки,
испове́м его́ и Аз пред Отце́м Мои́м, и́же на Небесе́х,
а и́же отве́ржется мене́ пред челове́ки, отве́ргуся его́
и Аз пред Отце́м Мои́м, и́же на Небесе́х. Не мни́те, я́ко
приидо́х воврещи́ мир на зе́млю: не приидо́х воврещи́ мир,
но мечь. Приидо́х бо разлучи́ти челове́ка на отца́ своего́,
и дщерь на ма́терь свою́, и неве́сту на свекро́вь свою́.
И врази́ челове́ку дома́шнии его́. И бысть, егда́ соверши́
Иису́с запове́дая обемана́десяте ученико́ма свои́ма, пре́йде
отту́ду учи́ти, и пропове́дати во граде́х их.</p>

<p class="MsoNormal" align="right" style="text-align:right" id="n20968"><span style="font-size:
8.0pt;color:red" id="n20969">Мф 10:32–36; 11:1</span></p>

<h3 id="n20970">Причастен.</h3>

<p class="MsoNormal" id="n20971"><span style="color:red" id="n20972">Креста:</span> Зна́менася на нас
свет лица Твоего́, Го́споди.<span style="color:red" id="n20973"> И святых: </span>Ра́дуйтеся,
пра́веднии, о Го́споде, / пра́вым подоба́ет похвала́.
/ <span style="color:red" id="n20974">А</span>ллилу́иа, <span style="color:red" id="n20975">трижды.</span></p>

<p class="MsoNormal" id="n20976"><span style="color:red" id="n20977">Ряд же вычитаем напред или под зачало.</span></p>

<p class="MsoNormal" id="n20978">&nbsp;</p>

<h2 id="n20979"><a name="_НА_ВОДООСВЯЩЕНИИ" id="n20980"></a>ЧИН СВЯЩЕНИЯ ВОДЫ</h2>

<p class="MsoNormal" id="n20981"><span style="color:red" id="n20982">В сий 1-й день августа во обителех и
приходских храмех совершают чин священия воды, и бывает сипе: приуготовану
столу и украшену и воде в чаше, или исходим на источники. И благословившу
иерею, глаголется трисвятое.</span></p>

<h3 id="n20983">И псалом 142:</h3>

<p class="MsoNormal" id="n20984"><span style="color:red" id="n20985">Г</span>о́споди, услы́ши
моли́тву мою́, внуши́ моле́ние мое́ во и́стине
Твое́й, услы́ши мя в пра́вде Твое́й и не вни́ди в суд
с рабо́м Твои́м, я́ко не оправди́тся пред Тобо́ю всяк
живы́й. Я́ко погна́ враг ду́шу мою́, смири́л есть
в зе́млю живо́т мой, посади́л мя есть в те́мных, я́ко
ме́ртвыя ве́ка. И уны́ во мне дух мой, во мне смяте́ся се́рдце
мое́. Помяну́х дни дре́вния, поучи́хся во всех де́лех
Твои́х, в творе́ниих руку́ Твое́ю поуча́хся. Возде́х
к Тебе́ ру́це мои́, душа́ моя́, я́ко земля́
безво́дная Тебе́. Ско́ро услы́ши мя, Го́споди, исчезе́
дух мой, не отврати́ лица́ Твоего́ от мене́, и уподо́блюся
низходя́щым в ров. Слы́шану сотвори́ мне зау́тра ми́лость
Твою́, я́ко на Тя упова́х. Скажи́ мне, Го́споди, путь
во́ньже пойду́, я́ко к Тебе́ взях ду́шу мою́.
Изми́ мя от враг мои́х, Го́споди, к Тебе́ прибего́х.
Научи́ мя твори́ти во́лю Твою́, я́ко Ты еси́ Бог
мой. Дух Твой Благи́й наста́вит мя на зе́млю пра́ву. И́мене
Твоего́ ра́ди, Го́споди, живи́ши мя, пра́вдою Твое́ю
изведе́ши от печа́ли ду́шу мою́. И ми́лостию Твое́ю
потреби́ши враги́ моя́ и погуби́ши вся стужа́ющыя души́
мое́й, я́ко аз раб Твой есмь.</p>

<h3 id="n20986">Таже, Бог Госпо́дь: трижды, во глас 4.</h3>

<p class="MsoNormal" id="n20987"><span style="color:red" id="n20988">Б</span>ог Госпо́дь и яви́ся
нам, / благослове́н Гряды́й во и́мя Госпо́дне.</p>

<p class="MsoNormal" id="n20989"><span style="color:red" id="n20990">Стих 1:</span> Испове́дайтеся Го́сподеви,
я́ко благ, я́ко в век ми́лость Его́.</p>

<p class="MsoNormal" id="n20991"><span style="color:red" id="n20992">Стих 2:</span> Обыше́дше обыдо́ша
мя и и́менем Госпо́дним противля́хся им.</p>

<p class="MsoNormal" id="n20993"><span style="color:red" id="n20994">Стих 3:</span> Не умру́, но жив
бу́ду и пове́м дела́ Госпо́дня.</p>

<p class="MsoNormal" id="n20995"><span style="color:red" id="n20996">Стих 4:</span> Ка́мень, Его́же
небрего́ша зи́ждущии, Сей бысть во главу́ у́гла, от Го́спода
бысть Сей и есть ди́вен во очесе́х на́ших.</p>

<h3 id="n20997">И настоящия тропари, глас 4:</h3>

<p class="MsoNormal" id="n20998"><span style="color:red" id="n20999">К</span> Богоро́дице приле́жно
ны́не притеце́м, / гре́шнии и смире́ннии, и припаде́м,
/ в покая́нии зову́ще из глубины́ души́: / Влады́чице,
помози́, на ны милосе́рдовавши, / потщи́ся, погиба́ем от
мно́жества прегреше́ний, / не отврати́ Твоя́ рабы́
тщи, / Тя бо и еди́ну наде́жду и́мамы. <span style="color:red" id="n21000">[Дважды.]</span></p>

<p class="MsoNormal" id="n21001"><span style="color:red" id="n21002">Слава, и ныне:</span> Не
умолчи́м никогда́, Богоро́дице, / си́лы Твоя́
глаго́лати, недосто́йнии: / áще бо Ты не бы предстоя́ла
моля́щи, / кто бы нас избáвил от толи́ких бед; / кто же бы сохрани́л
до ны́не свобо́дны; / не отсту́пим, Влады́чице, от
Тебе́, / Твоя́ бо рабы́ спасáеши при́сно от
вся́ких лю́тых.</p>

<h3 id="n21003">Таже, псалом 50:</h3>

<p class="MsoNormal" id="n21004"><span style="color:red" id="n21005">П</span>оми́луй мя, Бо́же,
по вели́цей ми́лости Твое́й, и по мно́жеству щедро́т
Твои́х очи́сти беззако́ние мое́. Наипа́че омы́й
мя от беззако́ния моего́, и от греха́ моего́ очи́сти
мя; я́ко беззако́ние мое́ аз зна́ю, и грех мой предо мно́ю
есть вы́ну. Тебе́ Еди́ному согреши́х и лука́вое пред
Тобо́ю сотвори́х, я́ко да оправди́шися во словесе́х
Твои́х, и победи́ши внегда́ суди́ти Ти. Се бо, в беззако́ниих
зача́т есмь, и во гресе́х роди́ мя ма́ти моя́. Се бо,
и́стину возлюби́л еси́; безве́стная и та́йная прему́дрости
Твоея́ яви́л ми еси́. Окропи́ши мя иссо́пом, и очи́щуся;
омы́еши мя, и па́че сне́га убелю́ся. Слу́ху моему́
да́си ра́дость и весе́лие; возра́дуются ко́сти смире́нныя.
Отврати́ лице́ Твое́ от грех мои́х и вся беззако́ния
моя́ очи́сти. Се́рдце чи́сто сози́жди во мне, Бо́же,
и дух прав обнови́ во утро́бе мое́й. Не отве́ржи мене́
от лица́ Твоего́ и Ду́ха Твоего́ Свята́го не отыми́
от мене́. Возда́ждь ми ра́дость спасе́ния Твоего́ и Ду́хом
Влады́чним утверди́ мя. Научу́ беззако́нныя путе́м
Твои́м, и нечести́вии к Тебе́ обратя́тся. Изба́ви мя
от крове́й, Бо́же, Бо́же спасе́ния моего́; возра́дуется
язы́к мой пра́вде Твое́й. Го́споди, устне́ мои́ отве́рзеши,
и уста́ моя́ возвестя́т хвалу́ Твою́. Я́ко а́ще
бы восхоте́л еси́ же́ртвы, дал бых у́бо: всесожже́ния
не благоволи́ши. Же́ртва Бо́гу дух сокруше́н; се́рдце
сокруше́нно и смире́нно Бог не уничижи́т. Ублажи́, Го́споди,
благоволе́нием Твои́м Сио́на, и да сози́ждутся сте́ны
Иерусали́мския. Тогда́ благоволи́ши же́ртву пра́вды,
возноше́ние и всесожега́емая; тогда́ возложа́т на oлта́рь
Твой тельцы́.</p>

<h3 id="n21006">Таже, поем тропари сия, глас 6:</h3>

<p class="MsoNormal" id="n21007"><span style="color:red" id="n21008">Е́</span>же ра́дуйся
А́нгелом прии́мшая / и ро́ждшая Зижди́теля Твоего́, /
Де́во, спаса́й Тя велича́ющия. <span style="color:red" id="n21009">(Дважды.)</span></p>

<p class="MsoNormal" id="n21010"><span style="color:red" id="n21011">В</span>оспева́ем Сы́на
Твоего́, Богоро́дице, / и вопие́м: Пречи́стая
Влады́чице, / вся́кия беды́ изба́ви рабы́ Твоя́.</p>

<p class="MsoNormal" id="n21012"><span style="color:red" id="n21013">Ц</span>аре́м, проро́ком и
апо́столом, / и му́чеником Ты еси́ похвала́ / и
Предста́тельница м<span lang="EN-US" id="n21014">i</span>ру, Всенепоро́чная.</p>

<p class="MsoNormal" id="n21015"><span style="color:red" id="n21016">Я</span>зы́к всяк
правосла́вных похваля́ет и блажи́т, / и сла́вит
Пречи́стое Рождество́ Твое́, / Мари́е Богоневе́стная.</p>

<p class="MsoNormal" id="n21017"><span style="color:red" id="n21018">Д</span>аждь, Христе́ мой, и
мне, недосто́йному, / долго́в оставле́ние, молю́ся, / Тя
ро́ждшия моли́твами, я́ко Благоутро́бен.</p>

<p class="MsoNormal" id="n21019"><span style="color:red" id="n21020">Н</span>а Тя моя́
упова́ния возложи́х, Богоро́дице, / спаси́ мя
моли́твами Твои́ми, / да́руй ми прегреше́ний
оставле́ние.</p>

<p class="MsoNormal" id="n21021"><span style="color:red" id="n21022">О</span>живи́ мя, ро́ждшая
Жизнода́вца и Спа́са, / спаси́ моли́твами Твои́ми, /
Благослове́нная, наде́ждо душ на́ших.</p>

<p class="MsoNormal" id="n21023"><span style="color:red" id="n21024">З</span>ижди́теля всех во
утро́бе Твое́й заче́ншая, / Де́во Всенепоро́чная, /
моли́твами Твои́ми спаси́ ду́ши на́ша.</p>

<p class="MsoNormal" id="n21025"><span style="color:red" id="n21026">Б</span>огоро́дице,
ро́ждшая сло́вом па́че сло́ва, / Сло́во,
Всепе́тая, / Того́ моли́ спасти́ ду́ши на́ша.</p>

<p class="MsoNormal" id="n21027"><span style="color:red" id="n21028">М</span>и́лостива мне
Судию́ же и Сы́на Твоего́, / прегреши́вшему па́че
вся́каго челове́ка, / Твои́ми моли́твами соде́лай,
Влады́чице.</p>

<p class="MsoNormal" id="n21029"><span style="color:red" id="n21030">П</span>о до́лгу вопие́м
Ти: / ра́дуйся, Богоро́дице, Чи́стая Присноде́во, /
моля́щеся моли́твами Твои́ми спасти́ся.</p>

<p class="MsoNormal" id="n21031"><span style="color:red" id="n21032">И</span>зба́ви мя огня́ ве́чнаго
/ и мук, предлежа́щих мне, Богороди́тельнице, / я́ко да
ублажа́ю Тя.</p>

<p class="MsoNormal" id="n21033"><span style="color:red" id="n21034">Н</span>е пре́зри моле́ния
Твои́х рабо́в, / мо́лимся, Влады́чице Всепе́тая, /
я́ко да изба́вимся вся́каго обстоя́ния.</p>

<p class="MsoNormal" id="n21035"><span style="color:red" id="n21036">Н</span>еду́гов и вся́ких
боле́зней, / и бед нас свободи́, / к свяще́нному Твоему́
покро́ву прибега́ющих.</p>

<p class="MsoNormal" id="n21037"><span style="color:red" id="n21038">С</span>тра́нное чу́до,
е́же в Тебе́, Богороди́тельнице: / нас бо ра́ди по нам
роди́ся / всех Зижди́тель из Тебе́ и Бог наш.</p>

<p class="MsoNormal" id="n21039"><span style="color:red" id="n21040">Х</span>рам Твой, Богоро́дице,
/ показа́ся врачевство́ неду́гов безме́здное / и
оскорбля́емых душ утеше́ние.</p>

<p class="MsoNormal" id="n21041"><span style="color:red" id="n21042">П</span>ресвята́я
Богоро́дице, ро́ждшая Спа́са, / от бед спаси́ / и
вся́кия ины́я ну́жды рабы́ Твоя́.</p>

<p class="MsoNormal" id="n21043"><span style="color:red" id="n21044">И</span>зба́ви от вся́каго
преще́ния, находя́щаго на рабы́ Твоя́, / Пресвята́я
Влады́чице, / и вся́каго вре́да душе́внаго же и
теле́снаго.</p>

<p class="MsoNormal" id="n21045"><span style="color:red" id="n21046">С</span>паси́ всех
моли́твами Твои́ми, Де́во Богоро́дице, / к Тебе́
притека́ющих, / и изба́ви вся́кия ну́жды и ско́рби.</p>

<p class="MsoNormal" id="n21047"><span style="color:red" id="n21048">К</span>то, притека́яй в храм
Твой, Богоро́дице, / не прие́млет ско́ро исцеле́ния /
душе́внаго, вку́пе и теле́снаго, Пречи́стая?</p>

<p class="MsoNormal" id="n21049"><span style="color:red" id="n21050">О</span>т всех умоля́емь,
Ще́дре, / святы́х и го́рних чино́в, / очи́сти мя
Ро́ждшею Тя.</p>

<p class="MsoNormal" id="n21051"><span style="color:red" id="n21052">П</span>ощади́, Спа́се,
ду́ши уме́рших бра́тий на́ших / в наде́жди жи́зни
/ и осла́би, оста́ви им согреше́ния.</p>

<p class="MsoNormal" id="n21053"><span style="color:red" id="n21054">Р</span>а́дуйся, м<span lang="EN-US" id="n21055">i</span>ра очисти́лище, Де́во, / ра́дуйся,
ру́чко и све́щниче всезлаты́й, / Боже́ственныя ма́нны
и све́та, Богоневе́сто.</p>

<p class="MsoNormal" id="n21056"><span style="color:red" id="n21057">П</span>ое́м Тя, Бо́га,
еди́наго в Тро́ице, / вопию́ще глас трисвяты́й, /
моля́щеся спасе́ние получи́ти.</p>

<p class="MsoNormal" id="n21058"><span style="color:red" id="n21059">Слава:</span> О Де́во,
ро́ждшая Спа́са / и Влады́ку м<span lang="EN-US" id="n21060">i</span>ра и
Го́спода, / Того́ моли́ спасти́ ду́ши на́ша.</p>

<p class="MsoNormal" id="n21061"><span style="color:red" id="n21062">И ныне:</span> Ра́дуйся,
горо́, ра́дуйся, купино́, / ра́дуйся, врата́,
ра́дуйся, ле́ствице, / ра́дуйся, Боже́ственная
трапе́зо, / ра́дуйся, всех по́моще, Влады́чице.</p>

<p class="MsoNormal" id="n21063"><span style="color:red" id="n21064">М</span>оли́твами,
Ми́лостиве, Ма́тере Твоея́ Пречи́стыя / и всех святы́х
Твои́х / Твоя́ ми́лости лю́дем Твои́м да́руй.</p>

<p class="MsoNormal" id="n21065"><span style="color:red" id="n21066">М</span>оли́твами сла́вных
Арха́нгел и А́нгел, / и го́рних чино́в / рабы́
Твоя́, Спа́се, до́бре сохрани́.</p>

<p class="MsoNormal" id="n21067"><span style="color:red" id="n21068">М</span>оли́твами
честна́го и сла́внаго Крести́теля Твоего́, / Проро́ка,
Предте́чи, / Христе́ Спа́се мой, рабы́ Твоя́
сохрани́.</p>

<p class="MsoNormal" id="n21069"><span style="color:red" id="n21070">М</span>оли́твами сла́вных
апо́столов и му́чеников, / и всех святы́х Твои́х /
Твоя́ ми́лости лю́дем Твои́м да́руй.</p>

<p class="MsoNormal" id="n21071"><span style="color:red" id="n21072">М</span>оли́твами сла́вных
безсре́бренник, / Богоро́дице, рабы́ Твоя́ сохрани́, /
я́ко еси́ предста́тельство м<span lang="EN-US" id="n21073">i</span>ра и
утвержде́ние.</p>

<p class="MsoNormal" id="n21074"><span style="color:red" id="n21075">Слава:</span> Отца́ и
Сы́на славосло́вим, / и Ду́ха Свята́го, глаго́люще: /
Тро́ице Свята́я, спаси́ ду́ши на́ша.</p>

<p class="MsoNormal" id="n21076"><span style="color:red" id="n21077">И ныне:</span> Неизрече́нно в
после́дняя заче́ншая / и ро́ждшая Созда́теля Твоего́,
/ Де́во, спаса́й Тя велича́ющия.</p>

<p class="MsoNormal" id="n21078"><span style="color:red" id="n21079">Таже</span>: Милосе́рдия
две́ри отве́рзи нам, / благослове́нная Богоро́дице, / наде́ющиися
на Тя, да не поги́бнем, / но да изба́вимся Тобо́ю от бед: / Ты
бо еси́ спасе́ние ро́да христиа́нскаго.</p>

<p class="MsoNormal" id="n21080">&nbsp;</p>

<p class="MsoNormal" id="n21081"><span style="color:red" id="n21082">Таже диакон:</span> Го́споду
помо́лимся.</p>

<p class="MsoNormal" id="n21083"><span style="color:red" id="n21084">Лик:</span> Го́споди,
поми́луй.</p>

<p class="MsoNormal" id="n21085"><span style="color:red" id="n21086">Священник:</span> Я́ко свят
еси́, Бо́же наш, и Тебе́ сла́ву возсыла́ем,
Отцу́, и Сы́ну, и Свято́му Ду́ху, ны́не и
при́сно, и во ве́ки веко́в.</p>

<p class="MsoNormal" id="n21087"><span style="color:red" id="n21088">Лик:</span> Ами́нь.</p>

<h3 id="n21089">Таже, настоящия тропари, глас 6:</h3>

<p class="MsoNormal" id="n21090"><span style="color:red" id="n21091">Н</span>ы́не наста́
вре́мя, всех освяща́ющее, / и пра́ведный нас ждет Судия́, /
но обрати́ся, душе́, к покая́нию, / я́ко блудни́ца,
зову́щи со слеза́ми: / Го́споди, поми́луй мя.</p>

<p class="MsoNormal" id="n21092"><span style="color:red" id="n21093">В</span>ода́ми одожди́вый,
Христе́, исто́чник исцеле́ний, / во всечестне́м хра́ме
Де́вы днесь / Твоего́ благослове́ния окропле́нием /
отгоня́еши неду́ги немощству́ющих, / Врачу́ душ и
теле́с на́ших.</p>

<p class="MsoNormal" id="n21094"><span style="color:red" id="n21095">Д</span>е́ва родила́
еси́ Неискусобра́чная / и Де́во пребыла́ еси́,
Ма́ти Безневе́стная, / Богоро́дице Мари́е, / Христа́
Бо́га на́шего моли́ спасти́ся нам.</p>

<p class="MsoNormal" id="n21096"><span style="color:red" id="n21097">П</span>ресвята́я
Богоро́дице Де́во, / рук на́ших дела́ испра́ви / и
проще́ние прегреше́ний на́ших испроси́, / внегда́
пе́ти нам а́нгельское пе́ние:</p>

<p class="MsoNormal" id="n21098"><span style="color:red" id="n21099">С</span>вяты́й Бо́же, / Святы́й
Кре́пкий, / Святы́й Безсме́ртный, / поми́луй нас. <span style="color:red" id="n21100">Трижды.</span></p>

<p class="MsoNormal" id="n21101">&nbsp;</p>

<p class="MsoNormal" id="n21102"><span style="color:red" id="n21103">Отпевше же по обычаю, и по трисвятом
диакон глаголет:</span> Во́нмем.</p>

<p class="MsoNormal" id="n21104"><span style="color:red" id="n21105">Священник:</span> Мир всем.</p>

<p class="MsoNormal" id="n21106"><span style="color:red" id="n21107">Лик:</span> И ду́хови
твоему́.</p>

<h3 id="n21108">Чтец, прокимен, глас 3:</h3>

<p class="MsoNormal" id="n21109"><span style="color:red" id="n21110">Г</span>оспо́дь просвеще́ние
мое́ / и Спаси́тель мой, кого́ убою́ся? <span style="color:red" id="n21111">Стих: </span>Госпо́дь Защи́титель живота́ моего́,
от кого́ устрашу́ся?</p>

<p class="MsoNormal" id="n21112">&nbsp;</p>

<p class="MsoNormal" id="n21113"><span style="color:red" id="n21114">Диакон:</span> Прему́дрость.</p>

<p class="MsoNormal" id="n21115"><span style="color:red" id="n21116">Чтец:</span> Ко Евре́ем посла́ния
свята́го апо́стола Па́вла чте́ние.</p>

<p class="MsoNormal" id="n21117"><span style="color:red" id="n21118">Диакон:</span> Во́нмем.</p>

<h3 id="n21119">Апостол к Евреем, зачало 306.</h3>

<p class="MsoNormal" id="n21120"><span style="color:red" id="n21121">Б</span>ра́тие, Святя́й и освяща́емии
от Еди́наго вси, ея́же ра́ди вины́ не стыди́тся бра́тию
нарица́ти их, глаго́ля: возвещу́ и́мя Твое́ бра́тии
Мое́й, посреде́ Це́ркве воспою́ Тя. И па́ки: Аз бу́ду
наде́яся Нань. И па́ки: се Аз и де́ти, я́же Ми дал есть Бог.
Поне́же у́бо де́ти приобщи́шася пло́ти и кро́ви, и
Той прии́скренне приобщи́ся те́хже, да сме́ртию упраздни́т
иму́щаго держа́ву сме́рти, си́речь диа́вола. И изба́вит
сих, ели́цы стра́хом сме́рти чрез все житие́ пови́нни бе́ша
рабо́те. Не от А́нгел у́бо когда́ прие́млет, но от се́мене
Авраа́мова прие́млет. Отню́дуже до́лжен бе по всему́ подо́битися
бра́тии, да ми́лостив бу́дет и ве́рен Первосвяще́нник в
тех, я́же к Бо́гу, во е́же очи́стити грехи́ людски́я.
В не́мже бо пострада́, Сам искуше́н быв, мо́жет и искуша́емым
помощи́.</p>

<p class="MsoNormal" align="right" style="margin-bottom:0in;margin-bottom:.0001pt;
text-align:right;text-indent:0in" id="n21122"><span style="font-size:8.0pt;color:red" id="n21123">Евр
2:11–18</span></p>

<p class="MsoNormal" id="n21124"><span style="color:red" id="n21125">Священник:</span> Мир ти.</p>

<p class="MsoNormal" id="n21126"><span style="color:red" id="n21127">Чтец:</span> И ду́хови
твоему́.</p>

<h3 id="n21128">Аллилуиа, глас 6.</h3>

<p class="MsoNormal" id="n21129"><span style="color:red" id="n21130">Стих 1:</span> Отры́гну
се́рдце мое́ сло́во бла́го.</p>

<p class="MsoNormal" id="n21131"><span style="color:red" id="n21132">Стих 2:</span> Глаго́лю аз
дела́ моя́ царе́ви.</p>

<p class="MsoNormal" id="n21133">&nbsp;</p>

<p class="MsoNormal" id="n21134"><span style="color:red" id="n21135">И посем возглашает диакон:</span> И
о сподо́битися нам слы́шанию свята́го Ева́нгелия
Го́спода Бо́га мо́лим.</p>

<p class="MsoNormal" id="n21136"><span style="color:red" id="n21137">Лик:</span> Го́споди,
поми́луй, <span style="color:red" id="n21138">трижды.</span></p>

<p class="MsoNormal" id="n21139"><span style="color:red" id="n21140">Диакон:</span> Прему́дрость,
про́сти, услы́шим свята́го Ева́нгелия.</p>

<p class="MsoNormal" id="n21141"><span style="color:red" id="n21142">Священник:</span> Мир всем.</p>

<p class="MsoNormal" id="n21143"><span style="color:red" id="n21144">Лик:</span> И ду́хови
твоему́.</p>

<p class="MsoNormal" id="n21145"><span style="color:red" id="n21146">Диакон:</span> От Иоа́нна
свята́го Ева́нгелия чте́ние.</p>

<p class="MsoNormal" id="n21147"><span style="color:red" id="n21148">Лик:</span> Сла́ва Тебе́,
Го́споди, сла́ва Тебе́.</p>

<p class="MsoNormal" id="n21149"><span style="color:red" id="n21150">Священник:</span> Во́нмем.</p>

<h3 id="n21151">Евангелие от Иоанна, зачало 14.</h3>

<p class="MsoNormal" id="n21152"><span style="color:red" id="n21153">В</span>о вре́мя о́но, взы́де
Иису́с во Иерусали́м. Есть же во Иерусали́мех на о́вчей купе́ли,
я́же глаго́лется евре́йски Вифесда́, пять притво́р иму́щи.
В тех слежа́ше мно́жество боля́щих, слепы́х, хромы́х, сухи́х,
ча́ющих движе́ния воды́. А́нгел бо Госпо́день на вся́ко
ле́то схожда́ше в купе́ль и возмуща́ше во́ду, и и́же
пе́рвее вла́зяше по возмуще́нии воды́, здрав быва́ше, яце́м
же неду́гом одержи́м быва́ше.</p>

<p class="MsoNormal" align="right" style="margin-bottom:0in;margin-bottom:.0001pt;
text-align:right;text-indent:0in" id="n21154"><span style="font-size:8.0pt;color:red" id="n21155">Ин
5:1–4</span></p>

<p class="MsoNormal" id="n21156"><span style="color:red" id="n21157">Лик:</span> Сла́ва Тебе́,
Го́споди, сла́ва Тебе́.</p>

<h3 id="n21158">Таже, диакон ектению:</h3>

<p class="MsoNormal" id="n21159"><span style="color:red" id="n21160">Диакон:</span> Ми́ром
Го́споду помо́лимся.</p>

<p class="MsoNormal" id="n21161"><span style="color:red" id="n21162">Лик:</span> Го́споди,
поми́луй.</p>

<p class="MsoNormal" id="n21163"><span style="color:red" id="n21164">О</span> свы́шнем ми́ре и
спасе́нии душ на́ших, Го́споду помо́лимся.</p>

<p class="MsoNormal" id="n21165"><span style="color:red" id="n21166">О</span> ми́ре всего́ м<span lang="EN-US" id="n21167">i</span>ра, благостоя́нии святы́х Бо́жиих
церкве́й и соедине́нии всех, Го́споду помо́лимся.</p>

<p class="MsoNormal" id="n21168"><span style="color:red" id="n21169">О</span> святе́м хра́ме
сем и с ве́рою, благогове́нием и стра́хом Бо́жиим
входя́щих в онь, Го́споду помо́лимся.</p>

<p class="MsoNormal" id="n21170"><span style="color:red" id="n21171">О</span> Вели́ком
Господи́не и отце́ на́шем, Святе́йшем Патриа́рхе <span style="color:red" id="n21172">(имярек)</span>, и о господи́не на́шем
Преосвяще́ннейшем митрополи́те <span style="color:red" id="n21173">(или</span>
архиепи́скопе,<span style="color:red" id="n21174"> или </span>епи́скопе<span style="color:red" id="n21175">) (имярек)</span>, честне́м пресви́терстве, во
Христе́ диа́констве и о всем при́чте и лю́дех,
Го́споду помо́лимся.</p>

<p class="MsoNormal" id="n21176"><span style="color:red" id="n21177">О</span> Богохрани́мей
стране́ на́шей, власте́х и во́инстве ея́,
Го́споду помо́лимся.</p>

<p class="MsoNormal" id="n21178"><span style="color:red" id="n21179">О</span> гра́де сем, <span style="color:red" id="n21180">(или</span> о ве́си сей, <span style="color:red" id="n21181">или</span>
о святе́й оби́тели сей,<span style="color:red" id="n21182">)</span> вся́ком
гра́де, стране́ и ве́рою живу́щих в них, Го́споду помо́лимся.</p>

<p class="MsoNormal" id="n21183"><span style="color:red" id="n21184">О</span>
бла́горастворе́нии возду́хов, о изоби́лии плодо́в
земны́х и вре́менех ми́рных, Го́споду помо́лимся.</p>

<p class="MsoNormal" id="n21185"><span style="color:red" id="n21186">О</span> пла́вающих,
путеше́ствующих, неду́гующих, стра́ждущих, плене́нных и о
спасе́нии их, Го́споду помо́лимся.</p>

<p class="MsoNormal" id="n21187"><span style="color:red" id="n21188">О</span> е́же освяти́тися вода́м
сим си́лою и де́йствием, и наи́тием Свята́го Ду́ха, Го́споду
помо́лимся.</p>

<p class="MsoNormal" id="n21189"><span style="color:red" id="n21190">О</span> е́же снизходи́ти на
во́ды сия́ очисти́тельному Пресу́щныя Тро́ицы де́йству,
Го́споду помо́лимся.</p>

<p class="MsoNormal" id="n21191"><span style="color:red" id="n21192">О</span> е́же бы́ти
воде́ сей цели́тельной душ и теле́с, и вся́кия
сопроти́вныя си́лы отгна́тельней, Го́споду помо́лимся.</p>

<p class="MsoNormal" id="n21193"><span style="color:red" id="n21194">О</span> е́же низпосла́ти Го́споду
Бо́гу благослове́ние Иорда́ново и освяти́ти во́ды сия́,
Го́споду помо́лимся.</p>

<p class="MsoNormal" id="n21195"><span style="color:red" id="n21196">О</span> всех тре́бующих от
Бо́га по́мощи и заступле́ния, Го́споду помо́лимся.</p>

<p class="MsoNormal" id="n21197"><span style="color:red" id="n21198">О</span> е́же просвети́тися
нам просвеще́нием ра́зума, Единосу́щною Тро́ицею, Го́споду
помо́лимся.</p>

<p class="MsoNormal" id="n21199"><span style="color:red" id="n21200">Я́</span>ко да Госпо́дь
Бог наш пока́жет ны сы́ны и насле́дники Ца́рствия
Своего́, воды́ сея́ причаще́нием же и кропле́нием, Го́споду
помо́лимся.</p>

<p class="MsoNormal" id="n21201"><span style="color:red" id="n21202">О</span> изба́витися нам от
вся́кия ско́рби, гне́ва и ну́жды, Го́споду
помо́лимся.</p>

<p class="MsoNormal" id="n21203"><span style="color:red" id="n21204">З</span>аступи́, спаси́,
поми́луй и сохрани́ нас, Бо́же, Твое́ю благода́тию.</p>

<p class="MsoNormal" id="n21205"><span style="color:red" id="n21206">П</span>ресвяту́ю,
Пречи́стую, Преблагослове́нную, Сла́вную Влады́чицу
на́шу Богоро́дицу и Присноде́ву Мари́ю со все́ми
святы́ми помяну́вше, са́ми себе́ и друг дру́га, и весь
живо́т наш Христу́ Бо́гу предади́м.</p>

<p class="MsoNormal" id="n21207"><span style="color:red" id="n21208">Лик:</span> Тебе́,
Го́споди.</p>

<p class="MsoNormal" id="n21209"><span style="color:red" id="n21210">Возглас:</span> Я́ко
подоба́ет Тебе́ вся́кая сла́ва, честь и поклоне́ние,
Отцу́, и Сы́ну, и Свято́му Ду́ху, ны́не и
при́сно, и во ве́ки веко́в.</p>

<p class="MsoNormal" id="n21211"><span style="color:red" id="n21212">Лик:</span> Ами́нь.</p>

<h3 id="n21213">Таже молитву сию:</h3>

<p class="MsoNormal" id="n21214"><span style="color:red" id="n21215">Г</span>о́споди Бо́же наш,
Вели́кий в сове́те и ди́вный в де́лех, всея́
тва́ри Соде́телю, храня́й заве́т Твой и ми́лость
Твою́ лю́бящим Тя и соблюда́ющим повеле́ния Твоя́,
всех в ну́ждах умиле́нныя прие́мляй сле́зы, сего́ бо
ра́ди прише́л еси́ в ра́бии зра́це, не
привиде́нии нас устраша́я, но здра́вие те́лу и́стинное
подава́яй и глаго́ляй: се здрав был еси́, ктому́ не
согреша́й, но и от бре́ния здра́вы о́чи соде́лал
еси́ и, умы́тися повеле́в, све́ту всели́тися
сотвори́л еси́ сло́вом. Сопроти́вных страсте́й
во́лны смуща́яй, и жития́ сего́ сла́ное мо́ре изсуша́яй,
и тяжелоно́сныя сласте́й укроща́яй во́лны; Сам,
Человеколю́бче Царю́, да́вый нам снегосве́тлою
оде́ятися оде́ждею, от воды́ же и Ду́ха, и прича́стием
же воды́ сея́, и окропле́нием Твое́ благослове́ние нам
низпосли́, скве́рну страсте́й омыва́ющее. Ей,
мо́лимся, посети́ на́шу, Бла́же, не́мощь и
исцели́ на́ша неду́ги душе́вныя же и теле́сныя,
ми́лостию Твое́ю, моли́твами Всепречи́стыя,
Преблагослове́нныя Влады́чицы на́шея Богоро́дицы и
Присноде́вы Мари́и, си́лою честна́го и животворя́щаго
Креста́, предста́тельствы честны́х Небе́сных сил
безпло́тных, честна́го, сла́внаго Проро́ка, Предте́чи
и Крести́теля Иоа́нна, святы́х сла́вных и всехва́льных
апо́стол, преподо́бных и Богоно́сных оте́ц на́ших,
и́же во святы́х оте́ц на́ших, вели́ких иера́рхов
и вселе́нских учи́телей: Васи́лия Вели́каго, Григо́рия
Богосло́ва и Иоа́нна Златоу́стаго; и́же во святы́х оте́ц
на́ших Афана́сия и Кири́лла, патриа́рхов
Александри́йских; и́же во святы́х отца́ на́шего
Спиридо́на, Тримифу́нтскаго чудотво́рца; и́же во
святы́х отца́ на́шего Никола́я, архиепи́скопа
Мирлики́йскаго, чудотво́рца; и́же во святы́х оте́ц
на́ших Мефо́дия и Кири́лла, учи́телей слове́нских;
свята́го равноапо́стольнаго вели́каго кня́зя
Влади́мира и святы́я равноапо́стольныя вели́кия
княги́ни О́льги; и́же во святы́х оте́ц на́ших
всея́ Росси́и чудотво́рцев Михаи́ла, Петра́,
Алекси́я, Ио́ны, Мака́рия, Фили́ппа, И́ова, Ермоге́на,
Филаре́та, Инноке́нтия и Ти́хона; свята́го и сла́внаго
великому́ченика Гео́ргия Победоно́сца; свята́го и
сла́внаго великому́ченика Дими́трия Мироточи́ваго;
святы́х и добропобе́дных му́чеников; преподо́бных и богоно́сных
оте́ц на́ших; святы́х и пра́ведных Богооте́ц
Иоаки́ма и А́нны; святы́х сла́вных чудотво́рцев и
безсре́бренников Космы́ и Дамиа́на, Ки́ра и Иоа́нна,
Пантелеи́мона и Ермола́я, Сампсо́на и Диоми́да, Моки́я
и Аники́ты, Фалале́я и Три́фона, святы́х седми́
му́ченик Маккаве́й, Ави́ма, Антони́на, Гу́рия,
Елеаза́ра, Евсево́на, Али́ма и Марке́лла, и ма́тере их
святы́я Соломони́и, и учи́теля их свята́го му́ченика
Елеаза́ра, и́хже и па́мять соверша́ем, и всех святы́х
Твои́х.</p>

<p class="MsoNormal" id="n21216"><span style="color:red" id="n21217">С</span>паси́, Го́споди, и
поми́луй Вели́каго Господи́на и отца́ на́шего <span style="color:red" id="n21218">(имярек)</span>, Святе́йшаго Патриа́рха
Моско́вскаго и всея́ Ру́си, и господи́на на́шего
преосвяще́ннейшаго <span style="color:red" id="n21219">(имярек)</span>, митрополи́та
<span style="color:red" id="n21220">(или</span> архиепи́скопа, <span style="color:
red" id="n21221">или </span>епи́скопа <span style="color:red" id="n21222">егоже есть область),</span>
да́руй им душе́вное и теле́сное здра́вие, и рабо́тному
Тебе́ сему́ христиа́нскому жи́тельству во всем
ми́лостив бу́ди. Помяни́, Го́споди, вся́кое
епи́скопство правосла́вных, пра́во пра́вящих сло́во
Твоея́ и́стины, и весь свяще́ннический и мона́шеский чин, и
спасе́ние их. Помяни́, Го́споди, ненави́дящих и
лю́бящих нас, служа́щих бра́тий на́ших, предстоя́щих и
благосло́вною вино́ю отше́дших и запове́давших нам,
недосто́йным, моли́тися о них. Помяни́, Го́споди, в
плене́нии и ско́рбех су́щих бра́тий на́ших и
поми́луй их по вели́цей ми́лости Твое́й, вся́кия
ну́жды избавля́яй.</p>

<p class="MsoNormal" id="n21223"><span style="color:red" id="n21224">Я́</span>ко Ты еси́
исто́чник исцеле́ний, Христе́ Бо́же наш, и Тебе́
сла́ву возсыла́ем со Безнача́льным Твои́м Отце́м, и с
Пресвяты́м, и Благи́м, и Животворя́щим Твои́м Ду́хом,
ны́не и при́сно, и во ве́ки веко́в.</p>

<p class="MsoNormal" id="n21225"><span style="color:red" id="n21226">Лик:</span> Ами́нь.</p>

<p class="MsoNormal" id="n21227"><span style="color:red" id="n21228">Священник:</span> Мир всем.</p>

<p class="MsoNormal" id="n21229"><span style="color:red" id="n21230">Лик:</span> И ду́хови
твоему́.</p>

<p class="MsoNormal" id="n21231"><span style="color:red" id="n21232">Диакон:</span> Главы ва́ша
Го́сподеви приклони́те.</p>

<p class="MsoNormal" id="n21233"><span style="color:red" id="n21234">Лик:</span> Тебе́
Го́споди.</p>

<h3 id="n21235">Священник же молитву тайно:</h3>

<p class="MsoNormal" id="n21236"><span style="color:red" id="n21237">П</span>риклони́,
Го́споди, у́хо Твое́ и услы́ши ны, И́же во
Иорда́не крести́тися изво́ливый и освяти́вый во́ды, и
благослови́ всех нас, и́же преклоне́нием своея́ вы́и
назна́менающих рабо́тное воображе́ние, и сподо́би нас
испо́лнитися освяще́ния Твоего́, воды́ сея́
причаще́нием, и да бу́дет нам, Го́споди, во здра́вие
души́ и те́ла.</p>

<p class="MsoNormal" id="n21238"><span style="color:red" id="n21239">Возглас:</span> Ты бо еси́
освяще́ние на́ше, и Тебе́ сла́ву и благодаре́ние, и
поклоне́ние возсыла́ем, со Безнача́льным Твои́м
Отце́м, и Всесвяты́м, и Благи́м, и Животворя́щим
Твои́м Ду́хом, ны́не и при́сно, и во ве́ки
веко́в.</p>

<p class="MsoNormal" id="n21240"><span style="color:red" id="n21241">Лик:</span> Ами́нь.</p>

<p class="MsoNormal" id="n21242"><span style="color:red" id="n21243">Таже взем честный крест,
благословляет воды трижды, крестообразно низводя и возводя и́ право, и поя
настоящий тропарь, глас 1:</span></p>

<p class="MsoNormal" id="n21244"><span style="color:red" id="n21245">С</span>паси́, Го́споди, лю́ди
Твоя́ / и благослови́ достоя́ние Твое́, / побе́ды на сопроти́вныя
да́руя / и Твое́ сохраня́я Кресто́м Твои́м жи́тельство.
<span style="color:red" id="n21246">Трижды.</span></p>

<h3 id="n21247">И посем поют тропарь сей, глас 2:</h3>

<p class="MsoNormal" id="n21248"><span style="color:red" id="n21249">Т</span>вои́х даро́в
досто́йны нас сотвори́, Богоро́дице Де́во, /
презира́ющи согреше́ния на́ша / и подаю́щи исцеле́ния
/ ве́рою прие́млющим благослове́ние Твое́, Пречи́стая.</p>

<p class="MsoNormal" id="n21250"><span style="color:red" id="n21251">Таже лобзает иерей честный крест,
такожде и вси людие, и кропит всех священною водою, олтарь и церковь всю.</span></p>

<h3 id="n21252">Людие же поют настоящий тропарь, глас 4:</h3>

<p class="MsoNormal" id="n21253"><span style="color:red" id="n21254">И</span>сто́чник
исцеле́ний иму́ще, святи́и безсре́бреницы, /
исцеле́ния подава́ете всем тре́бующим, / я́ко
преве́лиих дарова́ний сподо́бльшиися / от приснотеку́щаго
Исто́чника, Спа́са на́шего. / Глаго́лет бо к вам
Госпо́дь, / я́ко единоревни́телем апо́стольским: / се дах
вам власть на ду́хи нечи́стыя, / я́коже тех изгони́ти, / и
цели́ти вся́кий неду́г и вся́кую я́зю. / Те́мже в
повеле́ниих Его́ до́бре жи́тельствовавше, / ту́не прия́сте,
/ ту́не подава́ете, / исцеля́юще стра́сти душ и теле́с
на́ших.</p>

<p class="MsoNormal" id="n21255"><span style="color:red" id="n21256">Слава, и ныне, глас тойже:</span> При́зри
на моле́ния Твои́х раб, Всенепоро́чная, / утоля́ющи
лю́тая на ны воста́ния, / вся́кия ско́рби нас
изменя́ющи, / Тя бо еди́ну тве́рдое и изве́стное
утвержде́ние и́мамы / и Твое́ предста́тельство
стяжа́хом, / да не постыди́мся, Влады́чице, Тя
призыва́ющии. / Потщи́ся на умоле́ние Тебе́ ве́рно
вопию́щих: / ра́дуйся, Влады́чице, все́х по́моще,
ра́досте и покро́ве, / и спасе́ние душ на́ших.</p>

<p class="MsoNormal" id="n21257"><span style="color:red" id="n21258">В</span>лады́чице, приими́
моли́твы рабо́в Твои́х / и изба́ви нас от вся́кия
ну́жды и печа́ли.</p>

<h3 id="n21259">По кроплении же ектения:</h3>

<p class="MsoNormal" id="n21260"><span style="color:red" id="n21261">Диакон: </span>Поми́луй нас,
Бо́же, по вели́цей ми́лости Твое́й, мо́лим Ти ся,
услы́ши и поми́луй.</p>

<p class="MsoNormal" id="n21262"><span style="color:red" id="n21263">Лик:</span> Го́споди,
поми́луй, <span style="color:red" id="n21264">трижды.</span></p>

<p class="MsoNormal" id="n21265"><span style="color:red" id="n21266">Е</span>ще́ мо́лимся о
Вели́ком Господи́не и отце́ на́шем, Святе́йшем
Патриа́рхе <span style="color:red" id="n21267">(имярек),</span> и о господи́не
на́шем преосвяще́ннейшем митрополи́те <span style="color:red" id="n21268">(или</span>
архиепи́скопе,<span style="color:red" id="n21269"> или </span>епи́скопе<span style="color:red" id="n21270">) (имя рек)</span>, и о всей во Христе́ бра́тии
на́шей.</p>

<p class="MsoNormal" id="n21271"><span style="color:red" id="n21272">Лик:</span> Го́споди,
поми́луй, <span style="color:red" id="n21273">трижды.</span></p>

<p class="MsoNormal" id="n21274"><span style="color:red" id="n21275">Е</span>ще́ мо́лимся о
Богохрани́мей стране́ на́шей, власте́х и во́инстве
ея́, да ти́хое и безмо́лвное житие́ поживе́м во
вся́ком благоче́стии и чистоте́.</p>

<p class="MsoNormal" id="n21276"><span style="color:red" id="n21277">Лик:</span> Го́споди,
поми́луй, <span style="color:red" id="n21278">трижды.</span></p>

<p class="MsoNormal" id="n21279"><span style="color:red" id="n21280">Е</span>ще́ мо́лимся о
ми́лости, жи́зни, ми́ре, здра́вии, спасе́нии,
посеще́нии, проще́нии и оставле́нии грехо́в рабо́в
Бо́жиих, <span style="color:red" id="n21281">(имярек, и помина́ет и́хже хо́щет)</span>
и всех правосла́вных христиа́н.</p>

<p class="MsoNormal" id="n21282"><span style="color:red" id="n21283">Лик:</span> Го́споди,
поми́луй, <span style="color:red" id="n21284">трижды.</span></p>

<p class="MsoNormal" id="n21285"><span style="color:red" id="n21286">Е</span>ще́ мо́лимся о
е́же сохрани́тися гра́ду сему́ <span style="color:red" id="n21287">(или
</span>ве́си сей<span style="color:red" id="n21288">)</span>, и свято́му
хра́му сему́ <span style="color:red" id="n21289">(аще же во обители: </span>святе́й
оби́тели сей<span style="color:red" id="n21290">)</span>, и вся́кому гра́ду
и стране́, от гла́да, губи́тельства, тру́са, пото́па,
огня́, меча́, наше́ствия иноплеме́нников и междоусо́бныя
бра́ни; о е́же ми́лостиву и благоуве́тливу бы́ти
благо́му и человеколюби́вому Бо́гу на́шему, отврати́ти
вся́кий гнев на ны дви́жимый, и изба́вити ны от належа́щаго
и пра́веднаго Своего́ преще́ния и поми́ловати ны.</p>

<p class="MsoNormal" id="n21291"><span style="color:red" id="n21292">Лик:</span> Го́споди,
поми́луй, <span style="color:red" id="n21293">40.</span></p>

<h3 id="n21294">Священник же возглашает:</h3>

<p class="MsoNormal" id="n21295"><span style="color:red" id="n21296">У</span>слы́ши ны, Бо́же,
Спа́сителю наш, упова́ние всех конце́в земли́ и су́щих
в мо́ри дале́че, и ми́лостив, ми́лостив бу́ди,
Влады́ко, о гресе́х на́ших, и поми́луй ны. Ми́лостив
бо и человеколю́бец Бог еси́, и Тебе́ сла́ву возсыла́ем,
Отцу́, и Сы́ну, и Свято́му Ду́ху, ны́не и
при́сно, и во ве́ки веко́в.</p>

<p class="MsoNormal" id="n21297"><span style="color:red" id="n21298">Лик:</span> Ами́нь.</p>

<p class="MsoNormal" id="n21299"><span style="color:red" id="n21300">Священник:</span> Мир всем.</p>

<p class="MsoNormal" id="n21301"><span style="color:red" id="n21302">Лик:</span> И ду́хови
твоему́.</p>

<p class="MsoNormal" id="n21303"><span style="color:red" id="n21304">Диакон:</span> Главы ва́ша
Го́сподеви приклони́те.</p>

<p class="MsoNormal" id="n21305"><span style="color:red" id="n21306">Лик:</span> Тебе́
Го́споди.</p>

<h3 id="n21307">Священник молитву сию велегласно:</h3>

<p class="MsoNormal" id="n21308"><span style="color:red" id="n21309">В</span>лады́ко многоми́лостиве,
Го́споди Иису́се Христе́, Бо́же наш, моли́твами
всепречи́стыя Влады́чицы на́шея Богоро́дицы и
Присноде́вы Мари́и, си́лою Честна́го и Животворя́щаго
Креста́, предста́тельствы честны́х Небе́сных сил
безпло́тных, честна́го, сла́внаго Проро́ка, Предте́чи
и Крести́теля Иоа́нна, святы́х сла́вных и всехва́льных
апо́стол, святы́х сла́вных и добропобе́дных му́ченик,
преподо́бных и богоно́сных оте́ц на́ших, и́же во
святы́х оте́ц на́ших и вселе́нских вели́ких
учи́телей и святи́телей: Васи́лия Вели́каго, Григо́рия
Богосло́ва и Иоа́нна Златоу́стаго; и́же во святы́х
отца́ на́шего Никола́я, архиепи́скопа Мирлики́йскаго,
чудотво́рца; и́же во святы́х оте́ц на́ших
Мефо́дия и Кири́лла, учи́телей Слове́нских; свята́го
равноапо́стольнаго вели́каго кня́зя Влади́мира и
святы́я равноапо́стольныя вели́кия княги́ни О́льги;
и́же во святы́х оте́ц на́ших, всея́ Росси́и
чудотво́рцев Михаи́ла, Петра́, Алекси́я, Ио́ны,
Мака́рия, Фили́ппа, И́ова, Ермоге́на, Филаре́та,
Инноке́нтия и Ти́хона; святы́х и пра́ведных Богооте́ц
Иоаки́ма и А́нны; святы́х седми́ му́ченик
Маккаве́й, Ави́ма, Антони́на, Гу́рия, Елеаза́ра,
Евсево́на, Али́ма и Марке́лла, и ма́тере их святы́я
Соломони́и, и учи́теля их свята́го му́ченика
Елеаза́ра, и всех святы́х Твои́х, благоприя́тну
сотвори́ моли́тву на́шу, да́руй нам оставле́ние
прегреше́ний на́ших, покры́й нас кро́вом крилу́
Твое́ю, отжени́ от нас вся́каго врага́ и супоста́та,
умири́ на́шу жизнь, Го́споди, поми́луй нас и м<span lang="EN-US" id="n21310">i</span>р Твой, и спаси́ ду́ши на́ша, я́ко благ
и человеколю́бец.</p>

<p class="MsoNormal" id="n21311"><span style="color:red" id="n21312">Лик:</span> Ами́нь.</p>

<p class="MsoNormal" id="n21313"><span style="color:red" id="n21314">И отпуст.</span></p>

<h3 id="n21315">Молитва на благословение новаго меда.</h3>

<p class="MsoNormal" id="n21316"><span style="color:red" id="n21317">Н</span>еобыме́нный в ми́лости
и неизрече́нный во щедро́тах, Го́споди Иису́се Христе́,
ди́вен Сый во сла́ве и творя́й чудеса́. Ты, де́йством Свята́го
Ду́ха иногда́ благослови́вый Изра́иля и его́ ме́дом
насы́тивый от ка́мене, Сам и ны́не при́зри свы́ше на созда́ние
Твое́ сие́, и благослове́нием Твои́м Небе́сным благослови́
и освяти́ со́ты пчел и от них мед, и пода́ждь ему́ де́йственну
благода́ть, па́че всех соверше́нну, да всяк от него́ вкуша́ющий,
прие́млющий и яду́щий обря́щет благополу́чное здра́вие,
и пи́щею се́ю насы́тится, и испо́лнится вся́каго бла́га.
Я́ко Ты еси́ подава́яй вся́ческая блага́я и Тебе́
сла́ву возсыла́ем со Безнача́льным Твои́м Отце́м и Пресвяты́м
и Благи́м и Животворя́щим Твои́м Ду́хом, ны́не, и при́сно,
и во ве́ки веко́в. Ами́нь.</p>

<p class="MsoNormal" id="n21318"><span style="color:red" id="n21319">И кропит священною водою.</span></p>

<p class="MsoNormal" id="n21320">&nbsp;</p>

<p class="MsoNormal" id="n21321">&nbsp;</p>

<p class="MsoNormal" id="n21322"><a href="#_ОГЛАВЛЕНИЕ" id="n21323"><span style="color:red" id="n21324">В оглавление.</span></a></p>

<p class="MsoNormal" id="n21325">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n21326"><br clear="all" style="page-break-before:always" id="n21327">
</span>

<div class="WordSection49" id="n21328">

<p class="MsoNormal" align="right" style="text-align:right" id="n21329"><span style="color:
red" id="n21330">Месяца августа в 6-й день<a name="_Ref140739484" id="n21331"></a></span></p>

<h1 id="n21332"><a name="_СВЯТОЕ_ПРЕОБРАЖЕНИЕ_ГОСПОДА" id="n21333"></a>СВЯТОЕ ПРЕОБРАЖЕНИЕ<br id="n21334">
ГОСПОДА БОГА И СПАСА НАШЕГО<br id="n21335">
ИИСУСА ХРИСТА</h1>

<h2 id="n21336"><a name="_НА_МАЛОЙ_ВЕЧЕРНИ_4" id="n21337"></a>НА МАЛЕЙ ВЕЧЕРНИ</h2>

<h3 id="n21338">На Го́споди, воззва́х: стихиры на 4, глас 1.<br id="n21339">
Подобен: Небе́сных чино́в:</h3>

<p class="MsoNormal" id="n21340"><span style="color:red" id="n21341">И́</span>же с Моисе́ом глаго́лавый
дре́вле / на горе́ Сина́йстей о́бразы, глаго́ля: / Аз есмь
Бог Сый; / днесь же на горе́ Фаво́рстей преобрази́ся, / началообра́зное
показу́я, луча́ми облиста́яся. / Те́мже, Христе́, велича́ю
Твою́ си́лу. <span style="color:red" id="n21342">(2)</span></p>

<p class="MsoNormal" id="n21343"><span style="color:red" id="n21344">П</span>ое́мь осо́бь Твоя́,
Христе́, ученики́, / Петра́, Иа́кова и Иоа́нна, / во́лею
на го́ру сих возве́л еси́, / чу́до стра́шное показа́в
/ и нестерпи́мое Боже́ственнаго прише́ствия Твоего́ издале́ча
/ присносу́щное благоле́пие.</p>

<p class="MsoNormal" id="n21345"><span style="color:red" id="n21346">Т</span>воего́, Христе́, прише́ствия
непостижи́маго / тре́петни бы́вше апо́столи дре́вле, /
ниц на зе́млю па́дше, / Боже́ственней Твое́й дивля́хуся
си́ле: / со́лнца просия́в светле́е, Бла́же, / неизрече́нною
си́лою Твое́ю.</p>

<p class="MsoNormal" id="n21347"><span style="color:red" id="n21348">Сла́ва, и ны́не, глас 8: </span>Мрак
зако́нный / све́тлый преображе́ния прия́т о́блак, / в не́мже
Моисе́й и Илия́ бы́вше / и пресве́тлыя сла́вы сподо́бльшеся,
Бо́гу глаго́лаху: / Ты еси́ Бог наш, Царь веко́в.</p>

<h3 id="n21349">На стиховне стихиры, глас 2.<br id="n21350">
Подобен: До́ме Евфра́фов:</h3>

<p class="MsoNormal" id="n21351"><span style="color:red" id="n21352">Д</span>несь Христо́с / на горе́
Фаво́рстей, / Ада́мово премени́в / очерне́вшее естество́,
/ просвети́в, богосоде́ла.</p>

<p class="MsoNormal" id="n21353"><span style="color:red" id="n21354">Стих:</span> <b id="n21355">Твоя́ суть небеса́,
</b><b id="n21356">/ и Твоя́ есть земля́.</b></p>

<p class="MsoNormal" id="n21357"><span style="color:red" id="n21358">С</span>ия́нием доброде́телей
/ просве́щшеся, вопие́м, / на горе́ святе́й зря́ще Боже́ственное
/ Госпо́дне Преображе́ние.</p>

<p class="MsoNormal" id="n21359"><span style="color:red" id="n21360">Стих:</span> <b id="n21361">Фаво́р и Ермо́н
</b><b id="n21362">/ о И́мени Твое́м возра́дуетася.</b></p>

<p class="MsoNormal" id="n21363"><span style="color:red" id="n21364">С</span>о́лнце у́бо, / зе́млю
уясня́я, / а́бие захо́дит, / Христо́с же, со сла́вою облиста́в
на горе́, / мир просвети́л есть.</p>

<h4 id="n21365">Слава, и ныне, глас и подобен тойже:</h4>

<p class="MsoNormal" id="n21366"><span style="color:red" id="n21367">В</span>и́деша на Фаво́ре /
Моисе́й же и Илия́ / от Де́вы Отрокови́цы / Бо́га воплоща́ема,
/ челове́ком на избавле́ние.</p>

<h3 id="n21368">Тропарь, глас 7:</h3>

<p class="MsoNormal" id="n21369"><span style="color:red" id="n21370">П</span>реобрази́лся еси́ на
горе́, Христе́ Бо́же, / показа́вый ученико́м Твои́м
сла́ву Твою́, / я́коже можа́ху, / да возсия́ет и нам, гре́шным,
/ Свет Твой присносу́щный / моли́твами Богоро́дицы, / Светода́вче,
сла́ва Тебе́.</p>

<p class="MsoNormal" id="n21371">&nbsp;</p>

<h2 id="n21372"><a name="_НА_ВЕЛИЦЕЙ_ВЕЧЕРНИ_16" id="n21373"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n21374"><span style="color:red" id="n21375">Стихология не бывает, токмо аще есть
Неделя, тогда поем кафизму всю; аще в понедельник, первый антифон.</span></p>

<h3 id="n21376">На Го́споди, воззва́х: стихиры на 8,<br id="n21377">
самогласны, глас 4, по дважды. Космы монаха:</h3>

<p class="MsoNormal" id="n21378"><span style="color:red" id="n21379">П</span>ре́жде Креста́ Твоего́,
Го́споди, / гора́ Небеси́ подо́бящися, / и о́блак, я́ко
сень, протяза́шеся, / Тебе́ преобразу́ющуся, / от Отца́ же свиде́тельствуему:
/ та́мо бе Петр со Иа́ковом и Иоа́нном, / я́ко хотя́ху
бы́ти с Тобо́ю и во вре́мя преда́ния Твоего́, / да, ви́девше
чудеса́ Твоя́, / не устраша́тся страда́ний Твои́х, / и́мже
поклони́тися нам в ми́ре сподо́би, / вели́кия ра́ди Твоея́
ми́лости.</p>

<p class="MsoNormal" id="n21380"><span style="color:red" id="n21381">П</span>ре́жде Креста́ Твоего́,
Го́споди, / пои́м ученики́ на го́ру высо́ку, / преобрази́лся
еси́ пред ни́ми, / луче́ю си́лы озаря́я их, / отсю́ду
у́бо человеколю́бием, / отону́ду вла́стию, / показа́ти
хотя́ воскресе́ния све́тлость, / его́же и нас, Бо́же, в
ми́ре сподо́би, / я́ко Ми́лостив и Человеколю́бец.</p>

<p class="MsoNormal" id="n21382"><span style="color:red" id="n21383">Г</span>ора́, я́же, иногда́
мра́чна и ды́мна, / ны́не же честна́ и свята́ есть, / на
не́йже но́зе Твои́ стоя́сте, Го́споди, / преве́чное
бо сокрове́нное та́инство / напосле́док явле́но сотвори́,
/ стра́шное Твое́ преображе́ние, / Петру́, и Иоа́нну, и
Иа́кову. / И́же, такова́ сия́ния лица́ Твоего́ не
терпя́ще / и све́тлости риз Твои́х, / ниц на лице́ земли́
покрыва́хуся, / и́же и у́жасом одержи́ми, дивля́хуся, /
ви́дяще Моисе́я и Илию́, глаго́люща с Тобо́ю, / хотя́щая
приключи́тися Тебе́; / и глас от Отца́ свиде́тельствоваше, глаго́ля:
/ Сей есть Сын Мой возлю́бленный, / о Не́мже благоизво́лих, / Того́
послу́шайте, / И́же и да́рует ми́рови ве́лию ми́лость.</p>

<p class="MsoNormal" id="n21384"><span style="color:red" id="n21385">Н</span>а горе́ высо́це преобра́жся,
Спас, / верхо́вныя име́я ученики́, / пресла́вно облиста́л
есть, / показу́я, я́ко высото́ю доброде́телей облиста́вше
/ и Боже́ственней сла́ве сподо́бятся. / Глаго́лющии со Христо́м
Моисе́й и Илия́ пока́зоваху, / я́ко живы́ми и ме́ртвыми
облада́ет / и и́же дре́вле зако́ном и проро́ки глаго́лавый
есть Бог, / Ему́же и глас Оте́ч из о́блака све́тла послу́шествоваше,
глаго́лющий: / Того́ послу́шайте, / И́же Кресто́м а́да
плени́вша / и ме́ртвым да́рующа живо́т ве́чный.</p>

<h4 id="n21386">Слава, и ныне, глас 6. Анатолия:</h4>

<p class="MsoNormal" id="n21387"><span style="color:red" id="n21388">П</span>рообразу́я воскресе́ние
Твое́, Христе́ Бо́же, / тогда́ поя́т три Твоя́ ученики́,
/ Петра́, и Иа́кова, и Иоа́нна, / на Фаво́р возше́л еси́.
/ Тебе́ же, Спа́се, преобразу́ющуся, / Фаво́рская гора́
Све́том покрыва́шеся, / ученицы́ Твои́, Сло́ве, / поверго́ша
себе́ до́лу на земли́, / не терпя́ще зре́ти неви́димаго
зра́ка, / А́нгели служа́ху стра́хом и тре́петом, / небеса́
убоя́шася, / земля́ вострепета́, / ви́дяще на земли́ сла́вы
Го́спода.</p>

<p class="MsoNormal" id="n21389"><span style="color:red" id="n21390">Вход. Прокимен дне. И чтения.</span></p>

<h3 id="n21391">Исхо́да чте́ние.</h3>

<p class="MsoNormal" id="n21392"><span style="color:red" id="n21393">Р</span>ече́ Госпо́дь к Моисе́ю:
взы́ди ко Мне на го́ру и ста́ни та́мо, и дам ти скрижа́ли
ка́менныя, зако́н и за́поведи, я́же написа́х взако́нити
им. И воста́в Моисе́й и Иису́с, предстоя́й ему́, взыдо́ша
на го́ру Бо́жию. И ста́рцем рече́: безмо́лвствуйте та́мо,
до́ндеже возврати́мся к вам, и се Ааро́н и Ор с ва́ми, а́ще
кому́ прилучи́тся суд, да и́дут к ним. И взы́де Моисе́й
на го́ру, и покры́ о́блак го́ру. И сни́де сла́ва Бо́жия
на го́ру Сина́йскую, и покры́ ю о́блак шесть дней, и призва́
Госпо́дь Моисе́я в день седмы́й из среды́ о́блака. Виде́ние
же сла́вы Госпо́дни, я́ко огнь, паля́ на версе́ горы́,
пря́мо сыно́в Изра́илевых. И вни́де Моисе́й посреде́
о́блака, и взы́де на го́ру, и бе та́мо на горе́, четы́редесять
дней и четы́редесять ноще́й.</p>

<p class="MsoNormal" align="right" style="text-align:right" id="n21394"><span style="font-size:
8.0pt;color:red" id="n21395">Исх 24:12–18</span></p>

<h3 id="n21396">Исхо́да чте́ние.</h3>

<p class="MsoNormal" id="n21397"><span style="color:red" id="n21398">В</span>о днех о́нех, глаго́ла
Госпо́дь к Моисе́ю лице́м к лицу́, я́ко а́ще бы кто
возглаго́лал к своему́ дру́гу, и отсыла́шеся в полк; слуга́
же Иису́с, сын Нави́н, ю́ноша не исхожда́ше из ски́нии.
И рече́ Моисе́й ко Го́споду: се Ты мне глаго́леши, изведи́
лю́ди сия́, Ты же не яви́л ми еси́, его́же по́слеши
со мно́ю. Ты же мне рекл еси́: вем тя па́че всех, и благода́ть
и́маши у Мене́. А́ще у́бо обрето́х благода́ть пред
Тобо́ю, яви́ ми Сама́го Тебе́ разу́мно, да ви́жу Тя:
я́ко да обре́т бу́ду благода́ть пред Тобо́ю, и да разуме́ют,
я́ко лю́дие Твои́ язы́к сей. И глаго́ла ему́ Госпо́дь:
Аз Сам предыду́ пред тобо́ю и упоко́ю тя. И рече́ к Нему́
Моисе́й: а́ще Сам Ты не ше́ствуеши с на́ми, да не изведе́ши
мя отсю́ду. И ка́ко ве́домо бу́дет вои́стинну, я́ко
обрето́х благода́ть у Тебе́, аз же и лю́дие Твои́, то́чию
иду́щу Ти с на́ми? И просла́влен бу́ду аз же и лю́дие Твои́
па́че всех язы́к, ели́цы суть на земли́. Рече́ же Госпо́дь
к Моисе́ю: сие́ сло́во твое́, е́же рекл еси́, сотворю́,
обре́л бо еси́ благода́ть предо Мно́ю, и вем тя па́че всех.
И глаго́ла Моисе́й: покажи́ ми сла́ву Твою́. И рече́:
Аз предыду́ пред тобо́ю сла́вою Мое́ю и воззову́ о и́мени
Мое́м, Госпо́дь пред тобо́ю. И поми́лую, его́же а́ще
ми́лую, и уще́дрю, его́же а́ще ще́дрю. И рече́: не
возмо́жеши ви́дети лице́ Мое́: не бо у́зрит челове́к
лице́ Мое́, и жив бу́дет. И рече́ Госпо́дь: се ме́сто
у Мене́, и ста́неши на ка́мени, до́ндеже у́бо пре́йдет
сла́ва Моя́, и положу́ тя в разсе́лине ка́мене, и покры́ю
руко́ю Мое́ю над тобо́ю, до́ндеже мимоиду́. И отыму́
ру́ку Мою́, и тогда́ у́зриши за́дняя Моя́, лице́
же Мое́ не яви́т ти ся. И у́треневав, Моисе́й зау́тра взы́де
на го́ру Сина́йскую, я́коже глаго́ла ему́ Госпо́дь.
И сни́де Госпо́дь во о́блаце, и предста́ Ему́ та́мо
Моисе́й, и призва́ и́менем Госпо́дним. И мимои́де Госпо́дь
пред лице́м его́, и призва́: Госпо́дь Бог Щедр и Ми́лостив,
Долготерпели́в, и Многоми́лостив, и И́стинен. И потща́вся Моисе́й,
прини́к на зе́млю, поклони́ся Го́сподеви.</p>

<p class="MsoNormal" align="right" style="text-align:right" id="n21399"><span style="font-size:
8.0pt;color:red" id="n21400">Исх 33:11–23; 34:4–6, 8</span></p>

<h3 id="n21401">Ца́рств тре́тиих чте́ние.</h3>

<p class="MsoNormal" id="n21402"><span style="color:red" id="n21403">В</span>о днех о́нех, прии́де
Илия́ в Вирсави́ю, я́же есть земля́ Иу́дова, и оста́ви
о́трочища своего́ та́мо. И сам по́йде в пусты́ню путь дне,
и прии́де, и се́де под сме́рчием, и у́спе, и сон ви́де
та́мо, под са́дом. И се не́кий прикосну́ся ему́, и рече́
ему́: воста́ни, яждь и пий. И воззре́ Илия́, и се при возгла́вии
его́ опресно́к ячме́нный и корча́г воды́; и воста́,
и яде́, и пит, и, обра́щься, у́спе. И обра́щся А́нгел Госпо́день
втори́цею, и косну́ся его́, и рече́ ему́: воста́ни,
яждь и пий, я́ко мног от тебе́ путь. И воста́, и яде́, и пит,
и и́де в кре́пости я́ди тоя́ четы́редесять дней и четы́редесять
ноще́й до горы́ Хори́вския. И вни́де та́мо в пеще́ру,
и всели́ся в ней. И се глаго́л Госпо́день к нему́, и рече́
ему́ Госпо́дь: изы́ди и ста́ни на горе́ пред Го́сподем.
И се Госпо́дь мимои́дет, и дух ве́лий и кре́пок разоря́я
го́ры, и сокруша́я ка́мение пред Го́сподем: и не в ду́се
Госпо́дь. И по ду́се трус, и не в тру́се Госпо́дь. И по тру́се
огнь, и не во огни́ Госпо́дь. И по огни́ глас хла́да то́нка,
и та́мо Госпо́дь. И бысть, я́ко услы́ша Илия́, покры́
лице́ свое́ ми́лотию свое́ю, и изы́де, и ста близ пеще́ры.
И рече́ Госпо́дь к нему́: иди́ и возврати́ся в путь твой,
и по́йдеши в путь пусты́ни Дама́сковы, и пома́жеши Елиссе́я,
сы́на Асафа́това, вме́сто тебе́ проро́ка.</p>

<p class="MsoNormal" align="right" style="text-align:right" id="n21404"><span style="font-size:
8.0pt;color:red" id="n21405">3 Цар 19:3–9, 11–13, 15–16</span></p>

<h3 id="n21406">На литии стихиры самогласны, глас 2:</h3>

<p class="MsoNormal" id="n21407"><span style="color:red" id="n21408">И́</span>же Све́том Твои́м
всю вселе́нную освяти́в, / на горе́ высо́це преобрази́лся
еси́, Бла́же, / показа́в ученико́м Твои́м си́лу Твою́,
/ я́ко мир избавля́еши от преступле́ния. / Те́мже вопие́м
Ти: / Милосе́рде Го́споди, спаси́ ду́ши на́ша.</p>

<p class="MsoNormal" id="n21409"><span style="color:red" id="n21410">И́</span>же на горе́ Фаво́рстей
преобра́жся во сла́ве, Христе́ Бо́же, / и показа́в ученико́м
Твои́м сла́ву Твоего́ Божества́, / озари́ и нас све́том
Твоего́ разуме́ния / и наста́ви на стезю́ за́поведей Твои́х,
/ я́ко еди́н Благ и Человеколю́бец.</p>

<p class="MsoNormal" id="n21411"><span style="color:red" id="n21412">И́</span>же пре́жде со́лнца
Свет Христо́с / теле́сне на земли́ жи́тельствуя / и пре́жде
Креста́ вся, я́же стра́шнаго смотре́ния, соверши́в боголе́пно,
/ днесь на Фаво́рстей горе́, / та́йно Тро́ицы о́браз показу́я,
/ изя́щныя три ученики́, / Петра́, и Иа́кова, и Иоа́нна,
на ню возве́л еси́ наедине́ / и, ма́ло скрыв пло́ти восприя́тие,
/ преобрази́лся еси́ пред ни́ми, / явля́я началообра́зныя
добро́ты благоле́пие / и то не всесоверше́нно: / о́во известву́я
ты́я, вку́пе и щадя́, / да не ка́ко со зра́ком и е́же
жи́ти погубя́т, / но я́ко можа́ху вмеща́ти, теле́сныма
очи́ма стерпя́ще. / И проро́ков верхо́вныя, Моисе́я и Илию́,
приве́л еси́, / непрекосло́вне свиде́тельствующия Его́
Божество́ / и я́ко Той есть и́стинное Оте́ческаго Существа́
сия́ние, / госпо́дствуяй живы́ми и ме́ртвыми. / Тем и о́блак,
я́коже сень, объя́т их, / и глас свы́ше Оте́ч / из о́блака
шу́мно предсвиде́тельствующ и глаго́лющ: / Сей есть, Его́же
нетле́нно из чре́ва пре́жде денни́цы роди́х, / Сын возлю́бленный
Мой, / Его́же посла́х спасти́ / во Отца́ и Сы́на и Ду́ха
Свята́го креща́емыя / и испове́дающия ве́рно, / я́ко неразде́льна
есть еди́на держа́ва Божества́, / Того́ послу́шайте. /
Сам у́бо, Человеколю́бче Христе́ Бо́же, / и нас озари́
Све́том непристу́пныя Твоея́ сла́вы / и досто́йны покажи́
насле́дники / безконе́чнаго Ца́рствия Твоего́, я́ко Пребла́г.</p>

<p class="MsoNormal" id="n21413"><span style="color:red" id="n21414">Слава, глас 5: </span>Прииди́те,
взы́дем на го́ру Госпо́дню / и в дом Бо́га на́шего / и
у́зрим сла́ву преображе́ния Его́, / сла́ву я́ко Единоро́днаго
от Отца́, / све́том прии́мем Свет / и, возвы́шени бы́вше
ду́хом, / Тро́ицу единосу́щную воспои́м во ве́ки.</p>

<p class="MsoNormal" id="n21415"><span style="color:red" id="n21416">И ныне, глас тойже: </span>Зако́на
и проро́ков / Тя, Христе́, Творца́ и Испо́лнителя свиде́тельствоваша,
/ зря́ще во о́блаце, / Моисе́й Богови́дец и Илия́ огнеколесни́чник
/ и неопа́льный небоше́ственник / в преображе́нии Твое́м. /
С ни́миже и нас Твоего́ просвеще́ния сподо́би, Влады́ко,
/ пе́ти Тя во ве́ки.</p>

<h3 id="n21417">На стиховне стихиры самогласны, глас 1:</h3>

<p class="MsoNormal" id="n21418"><span style="color:red" id="n21419">И́</span>же дре́вле с Моисе́ом
глаго́лавый на горе́ Сина́йстей о́бразы, / Аз есмь, глаго́ля,
Сый, / днесь на горе́ Фаво́рстей преобра́жся пред ученики́,
/ показа́ началообра́зную добро́ту зра́ка, / в Себе́ восприи́м
челове́ческое существо́, / и таковы́я благода́ти свиде́тели
поста́вль – Моисе́я и Илию́, / о́бщники творя́ше весе́лия,
/ провозвеща́ющия сла́вное Креста́ ра́ди / и спаси́тельное
воскресе́ние.</p>

<p class="MsoNormal" id="n21420"><span style="color:red" id="n21421">Стих:</span> <b id="n21422">Твоя́ суть небеса́,
</b><b id="n21423">/ и Твоя́ есть земля́.</b></p>

<p class="MsoNormal" id="n21424"><span style="color:red" id="n21425">Т</span>воего́ Единоро́днаго
Сы́на прови́дев Ду́хом / плотско́е к челове́ком прише́ствие,
/ Богооте́ц Дави́д издале́ча к весе́лию созыва́ет тварь
/ и проро́чески взыва́ет: / Фаво́р и Ермо́н о И́мени Твое́м
возра́дуются. / На сию́ бо возше́д го́ру, Спа́се, со ученики́
Твои́ми, / очерне́вшее Ада́мово естество́, / преобра́жся,
облиста́ти па́ки сотвори́л еси́, / претвори́в е в Твоего́
Божества́ сла́ву же и све́тлость. / Те́мже вопие́м Ти:
/ Соде́телю вся́ческих, Го́споди, сла́ва Тебе́.</p>

<p class="MsoNormal" id="n21426"><span style="color:red" id="n21427">Стих:</span> <b id="n21428">Фаво́р и Ермо́н
</b><b id="n21429">/ о И́мени Твое́м возра́дуетася.</b></p>

<p class="MsoNormal" id="n21430"><span style="color:red" id="n21431">Н</span>еодержи́мое Твоего́
светоли́тия, / и непристу́пное Божества́, / зря́ще апо́столов
лу́чшии, / на горе́ Преображе́ния, Безнача́льне Христе́,
/ Боже́ственным измени́шася у́жасом / и, о́блаком осия́вшеся
све́тлым, / глас слы́шаху Оте́ч, известву́ющ та́инство
Твоего́ вочелове́чения, / я́ко еди́н еси́ и по воплоще́нии,
/ Сын Единоро́дный / и Спас ми́ра.</p>

<p class="MsoNormal" id="n21432"><span style="color:red" id="n21433">Слава, и ныне, глас 6: </span>Петру́,
и Иа́кову, и Иоа́нну, / лу́чшим ученико́м Твои́м, Го́споди,
/ днесь показа́л еси́ на горе́ Фаво́рстей / сла́ву Боже́ственнаго
Твоего́ зра́ка: / ви́дяху бо ри́зы Твоя́, облиста́вшия,
я́ко свет, / и лице́ Твое́ па́че со́лнца, / не терпя́ще
зре́ти нестерпи́мое Твоего́ сия́ния, / на зе́млю низпа́даху,
/ ника́коже зре́ти могу́ще. / Глас же слы́шаху, свиде́тельствующ
свы́ше: / Сей есть Сын Мой возлю́бленный, / прише́дый в мир спасти́
челове́ка.</p>

<h3 id="n21434">На благословении хлебов, тропарь, глас 7:</h3>

<p class="MsoNormal" id="n21435"><span style="color:red" id="n21436">П</span>реобрази́лся еси́ на
горе́, Христе́ Бо́же, / показа́вый ученико́м Твои́м
сла́ву Твою́, / я́коже можа́ху, / да возсия́ет и нам, гре́шным,
/ Свет Твой присносу́щный / моли́твами Богоро́дицы, / Светода́вче,
сла́ва Тебе́. <span style="color:red" id="n21437">(3)</span></p>

<p class="MsoNormal" id="n21438"><span style="color:red" id="n21439">И чтение праздника.</span></p>

<h2 id="n21440"><a name="_НА_УТРЕНИ_20" id="n21441"></a>НА УТРЕНИ</h2>

<h3 id="n21442">На Бог Госпо́дь:<br id="n21443">
тропарь праздника, трижды, глас 7:</h3>

<p class="MsoNormal" id="n21444"><span style="color:red" id="n21445">П</span>реобрази́лся еси́ на
горе́, Христе́ Бо́же, / показа́вый ученико́м Твои́м
сла́ву Твою́, / я́коже можа́ху, / да возсия́ет и нам, гре́шным,
/ Свет Твой присносу́щный / моли́твами Богоро́дицы, / Светода́вче,
сла́ва Тебе́. <span style="color:red" id="n21446">(3)</span></p>

<h3 id="n21447">По 1-м стихологии седален, глас 4.<br id="n21448">
Подобен: Удиви́ся Ио́сиф:</h3>

<p class="MsoNormal" id="n21449"><span style="color:red" id="n21450">Ч</span>елове́ческое измене́ние,
е́же со сла́вою Твое́ю, Спа́се, / второ́е и стра́шное
Твоего́ прише́ствия показу́я, / на горе́ Фаво́рстей преобрази́лся
еси́. / Илия́ и Моисе́й глаго́лаху с Тобо́ю, / и трие́х
от учени́к спризва́в, / и́же, ви́девше, Влады́ко, сла́ву
Твою́, блиста́нию Твоему́ удиви́шася. / И́же тогда́
сим Свет Твой возсия́вый, просвети́ ду́ши на́ша.</p>

<p class="MsoNormal" id="n21451"><span style="color:red" id="n21452">Сла́ва, и ны́не, тойже.</span></p>

<h3 id="n21453">По 2-м стихословии седален,<br id="n21454">
глас и подобен тойже.</h3>

<p class="MsoNormal" id="n21455"><span style="color:red" id="n21456">Н</span>а горе́ Фаво́рстей
преобрази́лся еси́, Иису́се, / и о́блак све́тел, протяза́ющся,
я́ко сень, апо́столы сла́вою покры́, / те́мже и на зе́млю
ниц па́даху, / не терпя́ще зре́ти све́тлости непристу́пныя
сла́вы лица́ Твоего́, / Безнача́льне Спа́се, Христе́
Бо́же. / И́же тогда́ сим Свет Твой возсия́вый, просвети́
ду́ши на́ша.</p>

<p class="MsoNormal" id="n21457"><span style="color:red" id="n21458">Сла́ва, и ны́не, тойже.</span></p>

<h3 id="n21459">Величание:</h3>

<p class="MsoNormal" id="n21460"><span style="color:red" id="n21461">В</span>елича́ем Тя́, / живода́вче
Христе́, / и почита́ем пречи́стыя пло́ти Твоея́ / пресла́вное
/ преображе́ние.</p>

<h3 id="n21462">Псалом избранный.</h3>

<p class="MsoNormal" id="n21463"><span style="font-size:8.0pt;color:red" id="n21464">Лик 1:</span> Ве́лий
Госпо́дь и хва́лен зело́, во гра́де Бо́га на́шего,
на святе́й горе́ Его́. <span style="font-size:8.0pt;color:red" id="n21465">2:</span>
Прие́мля кро́ткия Госпо́дь, смире́нныя же возно́сит. <span style="font-size:8.0pt;color:red" id="n21466">1:</span> Кто взы́дет на го́ру Госпо́дню,
или́ кто ста́нет на ме́сте святе́м Его́? <span style="font-size:8.0pt;color:red" id="n21467">2:</span> Го́споди, кто обита́ет в жили́щи
Твое́м? <span style="font-size:8.0pt;color:red" id="n21468">1:</span> Или́ кто всели́тся
в горе́ святе́й Твое́й? <span style="font-size:8.0pt;color:red" id="n21469">2:</span>
Посли́ свет Твой и и́стину Твою́. <span style="font-size:8.0pt;
color:red" id="n21470">1:</span> Просвеща́еши Ты ди́вно от гор ве́чных. <span style="font-size:8.0pt;color:red" id="n21471">2:</span> Вселе́нную, и исполне́ние
ея́ Ты основа́л еси́. <span style="font-size:8.0pt;color:red" id="n21472">1:</span>
Фаво́р и Ермо́н о и́мени Твое́м возра́дуетася. <span style="font-size:8.0pt;color:red" id="n21473">2:</span> Го́споди, во све́те лица́
Твоего́ по́йдут. <span style="font-size:8.0pt;color:red" id="n21474">1:</span> И о
и́мени Твое́м возра́дуются весь день. <span style="font-size:
8.0pt;color:red" id="n21475">2:</span> И бу́ди све́тлость Го́спода Бо́га
на́шего на нас, от ны́не и до ве́ка.</p>

<p class="MsoNormal" id="n21476"><span style="color:red" id="n21477">Сла́ва, и ны́не:</span> Аллилу́иа,<span style="color:red" id="n21478"> трижды.</span></p>

<h3 id="n21479">По полиелеи седален, глас тойже.<br id="n21480">
Подобен: Вознесы́йся:</h3>

<p class="MsoNormal" id="n21481"><span style="color:red" id="n21482">В</span>озше́д со ученики́
на го́ру и во сла́ве О́тчи облиста́в, / с Моисе́ом Илия́
Тебе́ предстоя́т, / зако́н и проро́цы бо я́ко Бо́гу
слу́жат. / Ему́же и сыновство́ есте́ственное Роди́тель
испове́дая, нарица́ше Сы́на, / Его́же воспева́ем с Тобо́ю
и Ду́хом.</p>

<h4 id="n21483">Слава, и ныне, глас 8.<br id="n21484">
Подобен: Повеле́нное:</h4>

<p class="MsoNormal" id="n21485"><span style="color:red" id="n21486">С</span>окрове́нную мо́лнию
под пло́тию существа́ Твоего́, Христе́, / и Боже́ственнаго
благоле́пия на святе́й показа́л еси́ горе́, Благоде́телю,
/ просия́в су́щим с Тобо́ю ученико́м, / и, разуме́вше нестерпи́му
су́щу сла́ву Твою́, – Свят еси́, – возопи́ша, / я́ко,
непристу́пен сый, ви́ден был еси́ пло́тию ми́рови, / Еди́не
Человеколю́бче.</p>

<h3 id="n21487">Степенна, 1-й антифон 4-го гласа:</h3>

<p class="MsoNormal" id="n21488"><span style="color:red" id="n21489">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n21490"><span style="color:red" id="n21491">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n21492"><span style="color:red" id="n21493">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n21494">Прокимен, глас 4:</h3>

<p class="MsoNormal" id="n21495"><span style="color:red" id="n21496">Ф</span>аво́р и Ермо́н / о
И́мени Твое́м возра́дуетася. <span style="color:red" id="n21497">Стих:</span>
Твоя́ суть небеса́, и Твоя́ есть земля́.</p>

<p class="MsoNormal" id="n21498"><span style="color:red" id="n21499">Другий прокимен:</span> Вся́кое
дыха́ние / да хва́лит Го́спода. <span style="color:red" id="n21500">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n21501">Евангелие от Луки, зачало 45.</h3>

<p class="MsoNormal" id="n21502"><span style="color:red" id="n21503">В</span>о вре́мя о́но, пое́м
Иису́с Петра́, и Иоа́нна, и Иа́кова, взы́де на гору́
помоли́тися. И бысть, егда́ моля́шеся, виде́ние лица́ Его́
и́но, и одея́ние Его́ бело́ блиста́яся. И се му́жа
два с Ним глаго́люща, я́же бе́ста Моисе́й и Илия́, я́вльшася
во сла́ве: глаго́ласта же исхо́д Его́, и́же хотя́ше
сконча́ти во Иерусали́ме. Петр же, и су́щии с ним, бя́ху отягче́ни
сном: убу́ждшеся же ви́деша сла́ву Его́, и о́ба му́жа
стоя́ща с Ним. И бысть, егда́ разлучи́стася от Него́, рече́
Петр ко Иису́су: Наста́вниче, добро́ есть нам зде бы́ти, и сотвори́м
се́ни три, еди́ну Тебе́, и еди́ну Моисе́ови, и еди́ну
Илии́: не ве́дый, е́же глаго́лаше. Се же ему́ глаго́лющу,
бысть о́блак, и осени́ их: убоя́шася же, вше́дшим им во о́блак.
И глас бысть из о́блака, глаго́ля: Сей есть Сын Мой Возлю́бленный,
Того́ послу́шайте. И егда́ бысть глас, обре́теся Иису́с
еди́н, и ти́и умолча́ша, и никому́же возвести́ша в ты́я
дни ничесо́же от тех, я́же ви́деша.</p>

<p class="MsoNormal" align="right" style="text-align:right" id="n21504"><span style="font-size:
8.0pt;color:red" id="n21505">Лк 9:28–36</span></p>

<h3 id="n21506">По 50-м псалме</h3>

<p class="MsoNormal" id="n21507"><span style="color:red" id="n21508">Слава: </span>Вся́ческая днесь ра́дости
испо́лнишася: / Христо́с преобрази́ся пред ученики́.</p>

<p class="MsoNormal" id="n21509"><span style="color:red" id="n21510">И ныне, тойже.</span></p>

<p class="MsoNormal" id="n21511"><span style="color:red" id="n21512">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h4 id="n21513">Стихира самогласна, глас 5:</h4>

<p class="MsoNormal" id="n21514"><span style="color:red" id="n21515">Б</span>ожества́ Твоего́, Спа́се,
ма́лу зарю́ обнажи́в / совозше́дшим с Тобо́ю на го́ру,
/ преми́рныя Твоея́ сла́вы сотвори́л еси́ рачи́тели.
/ Те́мже ужа́сно зовя́ху: / добро́ есть нам зде бы́ти.
/ С ни́миже и мы Тебе́, преобра́жшагося Спа́са Христа́,
/ пое́м во ве́ки.</p>

<p class="MsoNormal" id="n21516"><span style="color:red" id="n21517">Канона два: кир Космы, глас 4, и кир
Иоанна, глас 8, ирмосы обою канонов по дважды, тропари вси поем на 12.</span></p>

<h3 id="n21518">Канон, глас 4. Песнь 1.</h3>

<p class="MsoNormal" id="n21519"><span style="color:red" id="n21520">Ирмос:</span> Ли́цы изра́ильтестии,
/ невла́жными стопа́ми / понт Чермны́й и вла́жную глубину́
прогна́вше, / вса́дники триста́ты враги́ ви́дяще в ней
погруже́ны, / с весе́лием поя́ху: / пои́м Бо́гу на́шему,
я́ко просла́вися.</p>

<p class="MsoNormal" id="n21521"><span style="color:red" id="n21522">Г</span>лаго́лы живо́тныя друго́м
Христо́с / и о Боже́ственнем наказу́я Ца́рствии, рече́:
/ во Мне Отца́ позна́йте, / Све́том я́ко облиста́я непристу́пным,
в ра́дости пою́ще: / пои́м Бо́гу на́шему, я́ко просла́вися.</p>

<p class="MsoNormal" id="n21523"><span style="color:red" id="n21524">С</span>и́лою язы́к облече́теся
дру́зи ученицы́, / чу́дни же бу́дете в бога́тстве их, я́ко
сла́вы напо́лнитеся, / я́ко явлю́ся светле́е со́лнца,
облиста́я в ра́дости пою́щих: / пои́м Бо́гу на́шему,
я́ко просла́вися.</p>

<p class="MsoNormal" id="n21525"><span style="color:red" id="n21526">Д</span>несь Христо́с, на горе́
Фаво́рстей просия́в я́сно Боже́ственною заре́ю, / я́коже
обеща́ся, ученико́м обнажи́ зрак, / светоно́сныя же напо́лнившеся
Боже́ственныя зари́, в ра́дости поя́ху: / пои́м Бо́гу
на́шему, я́ко просла́вися.</p>

<h3 id="n21527">Другий канон, глас 8.<br id="n21528">
Песнь 1.</h3>

<p class="MsoNormal" id="n21529"><span style="color:red" id="n21530">Ирмос:</span> Во́ду проше́д,
я́ко су́шу, / и еги́петскаго зла избежа́в, / изра́ильтянин
вопия́ше: / Изба́вителю и Бо́гу на́шему пои́м.</p>

<p class="MsoNormal" id="n21531"><span style="color:red" id="n21532">М</span>оисе́й, на мо́ри проро́чески
ви́дев / о́блаком и столпо́м дре́вле о́гненным сла́ву
Госпо́дню, вопия́ше: / Изба́вителю и Бо́гу на́шему пои́м.</p>

<p class="MsoNormal" id="n21533"><span style="color:red" id="n21534">Я́</span>ко ка́менем, те́лом
покры́вся, / обоже́нием, Неви́димаго зря, Моисе́й Богови́дец
взыва́ше: / Изба́вителю и Бо́гу на́шему пои́м.</p>

<p class="MsoNormal" id="n21535"><span style="color:red" id="n21536">Т</span>ы на горе́ зако́нней
и на Фаво́рстей / ви́ден был еси́ Моисе́ем во мра́це дре́вле,
/ во Све́те же ны́не непристу́пнем Божества́.</p>

<p class="MsoNormal" id="n21537"><span style="color:red" id="n21538">Катавасия:</span> Крест начерта́в,
Моисе́й / впря́мо жезло́м Чермно́е пресече́, / Изра́илю
пешеходя́щу; / то́же обра́тно фарао́новым колесни́цам,
/ уда́рив, совокупи́, / вопреки́ написа́в непобеди́мое
ору́жие. / Тем Христу́ пои́м, Бо́гу на́шему, я́ко
просла́вися.</p>

<h3 id="n21539">Песнь 3.</h3>

<p class="MsoNormal" id="n21540"><span style="color:red" id="n21541">Ирмос:</span> Лук си́льных изнемо́же,
/ и немощству́ющии препоя́сашася си́лою, / сего́ ра́ди
утверди́ся в Го́споде се́рдце мое́.</p>

<p class="MsoNormal" id="n21542"><span style="color:red" id="n21543">В</span>о всего́ Ада́ма обле́кся,
Христе́, / очерне́вшее, измени́в, просвети́л еси́ дре́вле
естество́ / и измене́нием зра́ка Твоего́ богосоде́лал еси́.</p>

<p class="MsoNormal" id="n21544"><span style="color:red" id="n21545">С</span>толпо́м огнезра́чным
и о́блаком дре́вле / И́же в пусты́ни Изра́иля веды́й,
/ днесь на горе́ Фаво́рстей неизрече́нно во све́те Христо́с
просия́.</p>

<p class="MsoNormal" id="n21546">&nbsp;</p>

<p class="MsoNormal" id="n21547"><span style="color:red" id="n21548">Ин. Ирмос:</span> Небе́снаго кру́га
Верхотво́рче, Го́споди, / и Це́ркве Зижди́телю, / Ты мене́
утверди́ в любви́ Твое́й, / жела́ний кра́ю, ве́рных
утвержде́ние, / Еди́не Человеколю́бче.</p>

<p class="MsoNormal" id="n21549"><span style="color:red" id="n21550">О</span>сеня́ющая сла́ва в
се́ни пе́рвее и Моисе́еви бесе́дующи, Твоему́ уго́днику,
/ о́браз бысть облиста́вшаго неизрече́нно / на Фаво́ре, Влады́ко,
Твоего́ преображе́ния.</p>

<p class="MsoNormal" id="n21551"><span style="color:red" id="n21552">С</span>овзыдо́ша Ти, Сло́ве
Единоро́дный, / вы́шнии апо́стольстии верси́ на го́ру Фаво́рскую,
/ и сопредста́ша Ти Моисе́й же и Илия́, я́ко Бо́жия слуги́,
Еди́не Человеколю́бче.</p>

<p class="MsoNormal" id="n21553"><span style="color:red" id="n21554">Б</span>ог Сло́во Сый, весь зе́млен
бысть, / всему́ Божеству́ смеси́в челове́чество во ипоста́си
Свое́й, / ю́же во двою́ существу́ Моисе́й и Илия́
же ви́деша на горе́ Фаво́ре.</p>

<p class="MsoNormal" id="n21555"><span style="color:red" id="n21556">Катавасия:</span> Жезл во о́браз
та́йны прие́млется, / прозябе́нием бо предразсужда́ет свяще́нника;
/ неплодя́щей же пре́жде Це́ркви, / ны́не процвете́ Дре́во
Креста́, / в держа́ву и утвержде́ние.</p>

<h3 id="n21557">Седален, глас 4.<br id="n21558">
Подобен: Удиви́ся Ио́сиф:</h3>

<p class="MsoNormal" id="n21559"><span style="color:red" id="n21560">Н</span>а горе́ Фаво́рстей
преобрази́лся еси́, Иису́се, / посреде́ Илии́ и Моисе́я
прему́дрых, со Иа́ковом, и Петро́м, и Иоа́нном. / Петр же, сопребыва́я,
сия́ Тебе́ глаго́лаше: / добро́ зде есть сотвори́ти три
се́ни: / еди́ну Моисе́ю, и еди́ну Илии́, и еди́ну
Тебе́, Влады́це Христу́. / И́же тогда́ Свет Твой сим возсия́вый,
просвети́ ду́ши на́ша.</p>

<p class="MsoNormal" id="n21561"><span style="color:red" id="n21562">Сла́ва, и ны́не, тойже.</span></p>

<h3 id="n21563">Песнь 4.</h3>

<p class="MsoNormal" id="n21564"><span style="color:red" id="n21565">Ирмос:</span> Услы́шах сла́вное
смотре́ние Твое́, Христе́ Бо́же, / я́ко роди́лся еси́
от Де́вы, / да от ле́сти изба́виши зову́щия: / сла́ва си́ле
Твое́й, Го́споди.</p>

<p class="MsoNormal" id="n21566"><span style="color:red" id="n21567">З</span>ако́н в Сина́и писа́нием
вообража́я, Христе́ Бо́же, / во о́блаце, и огни́, и мра́це,
и в ви́хре яви́лся еси́ носи́м: / сла́ва си́ле Твое́й,
Го́споди.</p>

<p class="MsoNormal" id="n21568"><span style="color:red" id="n21569">Д</span>а уве́риши сла́вное
строе́ние Твое́, Христе́ Бо́же, / я́ко Сый пре́жде
век и То́йже на о́блаце восхожде́ние положи́вый, / на Фаво́ре
неизрече́нно просия́л еси́.</p>

<p class="MsoNormal" id="n21570"><span style="color:red" id="n21571">С</span>оглаго́люще, предстоя́ху
раболе́пно Тебе́, Влады́це Христу́, / к ни́мже па́рою
огня́ и мра́ка и то́нким хла́дом бесе́довал еси́:
/ сла́ва си́ле Твое́й, Го́споди.</p>

<p class="MsoNormal" id="n21572"><span style="color:red" id="n21573">В</span>озвеща́ху сла́вное
Креста́ ра́ди Твоего́, на Фаво́р прише́дше, / и́же
во огни́ Тя и купине́ дре́вле предви́девый Моисе́й / и
взя́тый на колесни́це о́гненней Илия́, Христе́.</p>

<p class="MsoNormal" id="n21574">&nbsp;</p>

<p class="MsoNormal" id="n21575"><span style="color:red" id="n21576">Ин. Ирмос:</span> Из пло́ти Твоея́
лучи́ Божества́ / исхожда́ху проро́ком и апо́столом. /
Тем нача́льницы, по́юще, взыва́ху: / сла́ва си́ле Твое́й,
Го́споди.</p>

<p class="MsoNormal" id="n21577"><span style="color:red" id="n21578">И́</span>же купину́ сохрани́вый
неврежде́нну, прикосну́вшуюся огню́, / Моисе́ю богосия́нную
плоть показа́л еси́, Влады́ко, пою́щему: / сла́ва си́ле
Твое́й, Го́споди.</p>

<p class="MsoNormal" id="n21579"><span style="color:red" id="n21580">С</span>кры́ся заре́ю Божества́
чу́вственное со́лнце, / я́ко на горе́ Фаво́ре ви́дев
Тя преобразу́ющася, Иису́се мой: / сла́ва си́ле Твое́й,
Го́споди.</p>

<p class="MsoNormal" id="n21581"><span style="color:red" id="n21582">О</span>гнь, не опаля́я ве́щи
теле́сныя, ви́ден бысть невеще́ствен, / я́коже Моисе́ю
и апо́столом яви́лся еси́, Илии́ же, Влады́ко, / еди́н
от двою́, во дву соверше́нну естеству́.</p>

<p class="MsoNormal" id="n21583"><span style="color:red" id="n21584">Катавасия:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<h3 id="n21585">Песнь 5.</h3>

<p class="MsoNormal" id="n21586"><span style="color:red" id="n21587">Ирмос:</span> От све́та пресеки́й
перворо́дный свет, / я́ко во све́те дела́ пою́т Тя, Христе́,
Соде́теля, / во све́те Твое́м пути́ на́ша напра́ви.</p>

<p class="MsoNormal" id="n21588"><span style="color:red" id="n21589">П</span>ред лице́м Твои́м го́ры
уклони́шася, / свет бо и пред нога́ми, неботе́чныя лучи́, Христе́,
со́лнца прии́де, / зрак зе́млен я́ко прия́ти благоволи́л
еси́.</p>

<p class="MsoNormal" id="n21590"><span style="color:red" id="n21591">С</span>е Спас, – / вопия́ху Моисе́й
и Илия́ ученико́м, / на горе́ святе́й Фаво́рстей оглаша́емым,
– / Христо́с, Его́же дре́вле провозвести́хом Су́щаго Бо́га.</p>

<p class="MsoNormal" id="n21592"><span style="color:red" id="n21593">Н</span>еизме́нное естество́,
челове́ческому приме́шся, / оби́льно невеще́ственнаго Божества́
Свет / изобнажи́в апо́столом, неизрече́нно возсия́.</p>

<p class="MsoNormal" id="n21594"><span style="color:red" id="n21595">Т</span>я, присносу́щное сия́ние,
во Оте́честей сла́ве / ученицы́ я́ко ви́девше возсия́вша,
Христе́, Тебе́ вопия́ху: / во све́те Твое́м пути́
на́ша напра́ви.</p>

<p class="MsoNormal" id="n21596">&nbsp;</p>

<p class="MsoNormal" id="n21597"><span style="color:red" id="n21598">Ин. Ирмос:</span> Вску́ю мя отри́нул
еси́ / от лица́ Твоего́, Све́те незаходи́мый, / и покры́ла
мя есть чужда́я тьма, окая́ннаго? / Но обрати́ мя и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n21599"><span style="color:red" id="n21600">В</span>ети́йствующий язы́к
Твоего́ вели́чества не мо́жет веща́ти: / я́ко бо, Держа́й
живо́т и сме́ртию Влады́й, / предста́вил еси́ на Фаво́рстей
горе́ Моисе́я и Илию́, / свиде́тельствующия Твое́ Божество́.</p>

<p class="MsoNormal" id="n21601"><span style="color:red" id="n21602">И́</span>же рука́ми неви́димыми
созда́в по о́бразу Твоему́, Христе́, челове́ка, / началообра́зную
Твою́ в созда́нии добро́ту показа́л еси́, / не я́ко
во о́бразе, но я́ко Сам Сый по существу́, / Бог был еси́ и Челове́к.</p>

<p class="MsoNormal" id="n21603"><span style="color:red" id="n21604">С</span>раствори́вся неслия́нно,
угль горя́щ показа́л еси́ нам Божества́, / попаля́ющ у́бо
грехи́, ду́ши же просвеща́ющ, на Фаво́рстей горе́, / Моисе́я
со Илие́ю, ученико́в же старе́йшия удиви́л еси́.</p>

<p class="MsoNormal" id="n21605"><span style="color:red" id="n21606">Катавасия:</span> О треблаже́нное
Дре́во, / на не́мже распя́ся Христо́с, Царь и Госпо́дь!
/ И́мже паде́ дре́вом прельсти́вый, / Тобо́ю прельсти́вся,
/ Бо́гу пригвозди́вшуся пло́тию, / подаю́щему мир душа́м
на́шим.</p>

<h3 id="n21607">Песнь 6.</h3>

<p class="MsoNormal" id="n21608"><span style="color:red" id="n21609">Ирмос:</span> Внегда́ скорбе́ти
ми, / возопи́х ко Го́споду, / и услы́ша мя Бог спасе́ния моего́.</p>

<p class="MsoNormal" id="n21610"><span style="color:red" id="n21611">С</span>ия́ния па́че со́лнца
Свет ясне́йший, Спас, просия́в на Фаво́ре, / нас просвети́л
есть.</p>

<p class="MsoNormal" id="n21612"><span style="color:red" id="n21613">В</span>озше́д на го́ру Фаво́рскую,
преобрази́лся еси́, Христе́, / и, лесть всю омрачи́в, нас просвети́л
еси́.</p>

<p class="MsoNormal" id="n21614"><span style="color:red" id="n21615">Т</span>я Бо́га позна́вше сла́внии
апо́столи, / на Фаво́ре же, Христе́, уди́вльшеся, коле́на
преклони́ша.</p>

<p class="MsoNormal" id="n21616">&nbsp;</p>

<p class="MsoNormal" id="n21617"><span style="color:red" id="n21618">Ин. Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся, / к Тебе́ бо возопи́х, и услы́ши мя, / Бо́же спасе́ния
моего́.</p>

<p class="MsoNormal" id="n21619"><span style="color:red" id="n21620">Я́</span>ко ве́лие и стра́шное
узре́ся виде́ние днесь: / с небесе́ у́бо чу́вственное,
от земли́ же несравне́нное / облиста́ Со́лнце пра́вды мы́сленное
на горе́ Фаво́рстей.</p>

<p class="MsoNormal" id="n21621"><span style="color:red" id="n21622">П</span>ре́йде у́бо сень зако́нная,
изнемо́гшая, / прии́де же я́ве Христо́с и́стина, – Моисе́й
возопи́, / на Фаво́ре ви́дев Твое́ Божество́.</p>

<p class="MsoNormal" id="n21623"><span style="color:red" id="n21624">С</span>толп о́гненный – Христа́
преобразу́ющуся, / о́блак же – я́ве благода́ть Ду́ха, осени́вшую
на Фаво́ре, / предсказа́ша явле́ннейше.</p>

<p class="MsoNormal" id="n21625"><span style="color:red" id="n21626">Катавасия:</span> Во́днаго зве́ря
во утро́бе / дла́ни Ио́на крестови́дно распросте́р, / спаси́тельную
Страсть прообража́ше я́ве. / Тем, тридне́вен изше́д, / преми́рное
Воскресе́ние прописа́ше / Пло́тию пригвожде́ннаго Христа́
Бо́га / и тридне́вным Воскресе́нием мир просве́щшаго.</p>

<h3 id="n21627">Кондак, глас 7. Самогласен:</h3>

<p class="MsoNormal" id="n21628"><span style="color:red" id="n21629">Н</span>а горе́ преобрази́лся
еси́, / и я́коже вмеща́ху ученицы́ Твои́, / сла́ву
Твою́, Христе́ Боже́, ви́деша, / да егда́ Тя у́зрят
распина́ема, / страда́ние у́бо уразуме́ют во́льное, / ми́рови
же пропове́дят, / я́ко Ты еси́ вои́стинну О́тчее сия́ние.</p>

<p class="MsoNormal" id="n21630"><span style="color:red" id="n21631">Икос:</span> Воста́ните, лени́вии,
и́же всегда́ ни́зу пони́кшии в зе́млю души́ моея́
по́мыслы, / возми́теся и возвы́ситеся на высоту́ Боже́ственнаго
восхожде́ния. / Притеце́м к Петру́ и к Зеведе́евым / и вку́пе
со о́неми Фаво́рскую го́ру дости́гнем, / да ви́дим с ни́ми
сла́ву Бо́га на́шего, глас же услы́шим, / его́же свы́ше
слы́шаша и пропове́даша О́тчее сия́ние.</p>

<h3 id="n21632">Песнь 7.</h3>

<p class="MsoNormal" id="n21633"><span style="color:red" id="n21634">Ирмос:</span> Авраа́мстии иногда́
в Вавило́не о́троцы / пе́щный пла́мень попра́ша, / пе́сньми
взыва́юще: / оте́ц на́ших Бо́же, благослове́н еси́.</p>

<p class="MsoNormal" id="n21635"><span style="color:red" id="n21636">О</span>блиста́вшеся Све́том
непристу́пныя сла́вы на Фаво́рстей горе́, / апо́столи Христу́
вопия́ху: / оте́ц на́ших Бо́же, благослове́н еси́.</p>

<p class="MsoNormal" id="n21637"><span style="color:red" id="n21638">С</span>ия́нием Боже́ственнаго
шу́ма, и росода́тельным о́блаком, Христе́, / и заре́ю Твое́ю
наслажда́еми, апо́столи поя́ху: / оте́ц на́ших Бо́же,
благослове́н еси́.</p>

<p class="MsoNormal" id="n21639"><span style="color:red" id="n21640">В</span> непристу́пном Све́те,
я́ко ви́де Тя Петр, / на Фаво́рстей горе́ облиста́вша,
Христе́, возопи́: / оте́ц на́ших Бо́же, благослове́н
еси́.</p>

<p class="MsoNormal" id="n21641"><span style="color:red" id="n21642">С</span> Нача́льником жи́зни
Христо́м су́ще, де́ти Зеведе́евы, / я́ко испусти́
зра́ка Свет, возгреме́ша: / оте́ц на́ших Бо́же, благослове́н
еси́.</p>

<p class="MsoNormal" id="n21643">&nbsp;</p>

<p class="MsoNormal" id="n21644"><span style="color:red" id="n21645">Ин. Ирмос:</span> О́троцы евре́йстии
в пещи́ / попра́ша пла́мень дерзнове́нно / и на ро́су огнь
преложи́ша, вопию́ще: / благослове́н еси́, Го́споди Бо́же,
во ве́ки.</p>

<p class="MsoNormal" id="n21646"><span style="color:red" id="n21647">Н</span>ы́не ви́дена бы́ша
апо́столом неви́димая Божества́ во пло́ти, / на горе́ Фаво́рстей
облиста́вша, вопию́щим: / благослове́н еси́, Го́споди Бо́же,
во ве́ки.</p>

<p class="MsoNormal" id="n21648"><span style="color:red" id="n21649">У</span>жасо́шася стра́хом,
уди́вльшеся благоле́пию Боже́ственнаго Ца́рства, / на горе́
Фаво́рстей апо́столи, вопию́ще: / благослове́н еси́, Го́споди
Бо́же, во ве́ки.</p>

<p class="MsoNormal" id="n21650"><span style="color:red" id="n21651">Н</span>ы́не неуслы́шанная
услы́шана бы́ша: / без отца́ бо Сын от Де́вы Оте́ческим
гла́сом сла́вно свиде́тельствуется, / я́ко Бог и Челове́к
То́йже во ве́ки.</p>

<p class="MsoNormal" id="n21652"><span style="color:red" id="n21653">П</span>оложе́нием не был еси́
Вы́шняго, существо́м же Сын возлю́блен, / пре́жде Сый, нам прибли́жился
еси́ непрело́жно: / благослове́н еси́, Го́споди Бо́же,
во ве́ки.</p>

<p class="MsoNormal" id="n21654"><span style="color:red" id="n21655">Катавасия:</span> Безу́мное веле́ние
мучи́теля злочести́ваго / лю́ди поколеба́, / ды́шущее преще́ние
и злохуле́ние богоме́рзкое; / оба́че три о́троки не устраши́
я́рость зве́рская, / ни огнь снеда́яй, / но противоды́шущу росоно́сному
Ду́ху, / со огне́м су́ще, поя́ху: / Препе́тый отце́в
и нас Бо́же, благослове́н еси́.</p>

<h3 id="n21656">Песнь 8.</h3>

<p class="MsoNormal" id="n21657"><span style="color:red" id="n21658">Ирмос:</span> В Вавило́не о́троцы,
/ Боже́ственною распала́еми ре́вностию, / мучи́теля и пла́мене
преще́ния му́жески попра́ша / и, посреде́ огня́ вве́ржени,
ороша́еми, поя́ху: / благослови́те, вся дела́ Госпо́дня,
Го́спода.</p>

<p class="MsoNormal" id="n21659"><span style="color:red" id="n21660">М</span>анове́нием вся нося́й,
нога́ми пречи́стыми на го́ру взы́де Фаво́рскую Христо́с,
/ на не́йже па́че со́лнечныя лучи́ облиста́ лице́м,
/ и́же зако́ну старе́йшия и благода́ти показа́ пою́щия:
/ благослови́те, вся дела́ Госпо́дня, Го́спода.</p>

<p class="MsoNormal" id="n21661"><span style="color:red" id="n21662">Н</span>епристу́пною сла́вою
на горе́ я́влься неизрече́нно Фаво́рстей, / неодержи́мый
и незаходи́мый Свет, О́тчее сия́ние, / тварь уясни́в, челове́ки
обожи́, пою́щия: / благослови́те, вся дела́ Госпо́дня,
Го́спода.</p>

<p class="MsoNormal" id="n21663"><span style="color:red" id="n21664">С</span>вященноле́пно стоя́ще
Моисе́й же и Илия́ на горе́ Фаво́ре, / Боже́ственныя начерта́ние
я́сно ипоста́си ви́девше, / Христа́, во Оте́честей облиста́вша
сла́ве, воспева́ху: / благослови́те, вся дела́ Госпо́дня,
Го́спода.</p>

<p class="MsoNormal" id="n21665"><span style="color:red" id="n21666">И́</span>же во зра́це Боже́ственнаго
ра́ди явле́ния лице́ просла́вися иногда́ Моисе́ово,
/ Христо́с же, я́ко ри́зою, Све́том и сла́вою одева́ется,
/ Све́та бо самоде́телен Сый, озаря́ет пою́щия: / благослови́те,
вся дела́ Госпо́дня, Го́спода.</p>

<p class="MsoNormal" id="n21667"><span style="color:red" id="n21668">О</span>т светоро́дна о́блака
Христа́ ученицы́ объя́та зря́ще на Фаво́ре / и ни́цы
на зе́млю па́дше, ум просве́щше, / со Отце́м Сего́ поя́ху
и Ду́хом: / благослови́те, вся дела́ Госпо́дня, Го́спода.</p>

<p class="MsoNormal" id="n21669">&nbsp;</p>

<p class="MsoNormal" id="n21670"><span style="color:red" id="n21671">Ин. Ирмос:</span> Седмери́цею пещь
/ халде́йский мучи́тель / Богочести́вым неи́стовно разжже́,
/ си́лою же лу́чшею спасе́ны, сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n21672"><span style="color:red" id="n21673">У</span>слы́шавше, Влады́ко,
от Отца́ свиде́тельствуема, / и я́ко челове́ческа тверде́йша
зра́ка зре́ти лица́ Твоего́ блиста́ния не терпя́ще,
/ Твои́ ученицы́ на зе́млю ниц па́даху, со стра́хом пою́ще:
/ свяще́нницы, благослови́те, лю́дие, превозноси́те во вся ве́ки.</p>

<p class="MsoNormal" id="n21674"><span style="color:red" id="n21675">Ц</span>а́рствующим еси́ Царь
прекра́сен и и́же всю́ду владя́щим Госпо́дь си́лен,
/ Блаже́н и во све́те живы́й непристу́пнем, / Ему́же ученицы́
уди́вльшеся, Моисе́й же и Илия́ вопия́ху: / о́троцы, благослови́те,
свяще́нницы, воспо́йте, / лю́дие, превозноси́те во вся ве́ки.</p>

<p class="MsoNormal" id="n21676"><span style="color:red" id="n21677">Я́</span>ко Не́бом владу́щему,
и земле́ю госпо́дствующему, / и над преиспо́дними о́бласть иму́щему,
Христе́, предста́ша Ти: / от земли́ у́бо – апо́столи, я́ко
с Небесе́ же Фесви́тянин Илия́, / Моисе́й же – от ме́ртвых,
пою́ще согла́сно: / лю́дие, превозноси́те во вся ве́ки.</p>

<p class="MsoNormal" id="n21678"><span style="color:red" id="n21679">У</span>ны́ние ражда́ющия печа́ли
на земли́ оста́виша апо́столов избра́ннии, Человеколю́бче,
/ я́ко Тебе́ после́доваша, ко и́же от земли́ преложе́нию
Боже́ственнаго жития́. / Те́мже и, по достоя́нию Твоего́
Богоявле́ния улучи́вше, поя́ху: / лю́дие, превозноси́те
Его́ во ве́ки.</p>

<p class="MsoNormal" id="n21680"><span style="color:red" id="n21681">Катавасия:</span> Благослови́те,
о́троцы, / Тро́ицы равночи́сленнии, / Соде́теля Отца́ Бо́га,
/ по́йте снизше́дшее Сло́во, / и огнь в ро́су претво́ршее,
/ и превозноси́те всем жизнь подава́ющаго / Ду́ха Всесвята́го
во ве́ки.</p>

<p class="MsoNormal" id="n21682"><span style="color:red" id="n21683">На 9-й песни </span>Честне́йшую:<span style="color:red" id="n21684"> не поем, аще и в Неделю, но поем припев праздника:</span> Велича́й,
душе́ моя́, / на Фаво́ре преобрази́вшагося Го́спода.</p>

<p class="MsoNormal" id="n21685"><span style="color:red" id="n21686">Таже ирмос:</span> Рождество́ Твое́:
<span style="color:red" id="n21687">Посем вторый лик поет тойже припев и ирмос. И ко второму
канону припевают тойже припев.</span></p>

<h3 id="n21688">Песнь 9.</h3>

<p class="MsoNormal" id="n21689"><span style="color:red" id="n21690">Ирмос:</span> Рождество́ Твое́
нетле́нно яви́ся: / Бог из боку́ Твое́ю про́йде, / я́ко
Плотоно́сец яви́ся на земли́ / и с челове́ки поживе́. /
Тя, Богоро́дице, тем вси велича́ем.</p>

<p class="MsoNormal" id="n21691"><span style="color:red" id="n21692">У</span>жа́сни но́вым светоли́тием
внеза́пу ученицы́ осве́щшеся, друг дру́га зря́ху, / уди́вльшеся
же и к земли́ прекло́ньшеся, / Тебе́, Влады́це всех, поклони́шася.</p>

<p class="MsoNormal" id="n21693"><span style="color:red" id="n21694">Ш</span>ум из о́блака посыла́шеся
богогла́сен, известву́я чу́до: / Оте́ц бо Све́тов, – Сей
есть Сын Мой возлю́бленный, – апо́столом вопия́ше, / Того́ послу́шайте.</p>

<p class="MsoNormal" id="n21695"><span style="color:red" id="n21696">Н</span>о́вая ви́девше и пресла́вная,
глас Оте́ческий внуши́вше, / на Фаво́ре Словесе́ слуги́,
изображе́ние Первообра́знаго, / Сей есть, – вопия́ху, – Спас наш.</p>

<p class="MsoNormal" id="n21697"><span style="color:red" id="n21698">О́</span>бразе непреме́нный
Су́щаго, недви́жиме, печа́ть неизме́нна, / Сы́не, Сло́ве,
му́дросте и мы́шце, десни́це Вы́шняго, Си́ло, / Тя воспева́ем
со Отце́м же и Ду́хом.</p>

<p class="MsoNormal" id="n21699">&nbsp;</p>

<p class="MsoNormal" id="n21700"><span style="color:red" id="n21701">Ин. Ирмос:</span> Устраши́ся всяк
слух / неизрече́нна Бо́жия снизхожде́ния, / я́ко Вы́шний
во́лею сни́де да́же и до пло́ти, / от деви́ческаго чре́ва
быв Челове́к. / Те́мже Пречи́стую Богоро́дицу, ве́рнии,
велича́ем.</p>

<p class="MsoNormal" id="n21702"><span style="color:red" id="n21703">Д</span>а Твое́ пока́жеши я́ве
неизрече́нное второ́е сни́тие, / я́ко да Вы́шний Бог яви́шася,
/ стоя́ посреде́ бого́в, апо́стол на Фаво́ре, / Моисе́я
же и Илию́, неизрече́нно осия́л еси́. / Те́мже вси Тя,
Христе́, велича́ем.</p>

<p class="MsoNormal" id="n21704"><span style="color:red" id="n21705">П</span>рииди́те, Мне покори́теся,
лю́дие, возше́дше на го́ру святу́ю пренебе́сную, / невеще́ственно
ста́нем во гра́де Жива́го Бо́га / и у́зрим мы́сленно
Божество́ невеще́ственное, / Отца́ и Ду́ха, в Сы́не Единоро́днем
облиста́ющее.</p>

<p class="MsoNormal" id="n21706"><span style="color:red" id="n21707">П</span>ривле́кл еси́ любо́вию
мя, Спа́се, / и премени́л еси́ Боже́ственным Твои́м жела́нием,
/ но попали́ огне́м невеще́ственным грехи́ моя́ / и насы́титися
Твоея́ пи́щи сподо́би, / да, обое́ игра́я, велича́ю,
Бла́же, вели́чия Твоя́.</p>

<p class="MsoNormal" id="n21708"><span style="color:red" id="n21709">Катавасия:</span> Та́ин еси́,
Богоро́дице, рай, / невозде́ланно возрасти́вший Христа́, / И́мже
кре́стное живоно́сное на земли́ насади́ся Дре́во. / Тем,
ны́не возноси́му, / покланя́ющеся Ему́, Тя велича́ем.</p>

<h3 id="n21710">Светилен:</h3>

<p class="MsoNormal" id="n21711"><span style="color:red" id="n21712">С</span>ве́те неизме́нный,
Сло́ве, Све́та Отца́ нерожде́нна, в явле́ннем све́те
Твое́м, / днесь на Фаво́ре Свет ви́дехом Отца́, Свет и Ду́ха,
/ Све́том наставля́ющаго всю тварь. <span style="color:red" id="n21713">(3)</span></p>

<h3 id="n21714">На хвалитех, Вся́кое дыха́ние:<br id="n21715">
поставим стихи 4, глас 4.<br id="n21716">
Подобен: Зва́нный свы́ше:</h3>

<p class="MsoNormal" id="n21717"><span style="color:red" id="n21718">П</span>ре́жде Честна́го Креста́
Твоего́ и страда́ния, / пои́мь, и́хже проразсуди́л еси́,
от свяще́нных учени́к, / на Фаво́рскую, Влады́ко, возше́л
еси́ го́ру, / показа́ти восхоте́в сим сла́ву Твою́:
/ и́же и ви́девше Тя, преобрази́вшася / и па́че со́лнца
просия́вша, / ни́цы па́дше, / си́ле Твое́й удиви́шася,
взыва́юще: / Ты безле́тен Свет еси́, Христе́, / и сия́ние
О́тчее, / а́ще и во́лею плоть яви́лся еси́, Неизме́нне.
<span style="color:red" id="n21719">(2)</span></p>

<p class="MsoNormal" id="n21720"><span style="color:red" id="n21721">И́</span>же пре́жде век Сый
Бог Сло́во, / И́же Све́том, я́ко ри́зою, одева́яйся,
/ преобразу́ющийся пред ученики́ Твои́ми, / па́че со́лнца,
Сло́ве, просия́л еси́, / Моисе́й же и Илия́ Тебе́
предста́ша, / ме́ртвым и живы́м Тя, Го́спода, пове́дающе
/ и Твое́ сла́вяще неизрече́нное смотре́ние, и ми́лость,
/ и мно́гое милосе́рдие, / и́мже спасл еси́ мир, / грехо́м
погиба́ющий.</p>

<p class="MsoNormal" id="n21722"><span style="color:red" id="n21723">О</span>т Деви́ческаго о́блака
Тя рожде́нна, / и плоть бы́вша, / и на горе́ Фаво́рстей преобразу́ющася,
Го́споди, / и о́блаком све́тлым Тя окружа́ема, / глас Роди́телев
возлю́бленнаго Тя Сы́на, / ученико́м предстоя́щим Тебе́,
я́ве ска́зоваше, / я́ко Единосу́щна и Единопресто́льна.
/ Те́мже Петр удивля́яся, – / добро́ есть зде бы́ти, – глаго́лаше,
/ не ве́дый, е́же глаго́лаше, / Благоде́телю Многоми́лостиве.</p>

<h4 id="n21724">Слава, и ныне, глас 8. Византиево:</h4>

<p class="MsoNormal" id="n21725"><span style="color:red" id="n21726">П</span>оя́т Христо́с Петра́,
Иа́кова и Иоа́нна, / на го́ру высоку́ еди́ны / и преобрази́ся
пред ни́ми и просвети́ся лице́ Его́, я́ко со́лнце,
/ ри́зы же Его́ бы́ша белы́, я́ко свет; / и яви́шася
Моисе́й и Илия́ с Ним, глаго́люще, / и о́блак све́тел осени́
их. / И се глас из о́блака, глаго́лющ: / Сей есть Сын Мой возлю́бленный,
/ о Не́мже благоволи́х, / Того́ послу́шайте.</p>

<h3 id="n21727">Славословие великое, и отпуст:</h3>

<p class="MsoNormal" id="n21728"><span style="color:red" id="n21729">И</span>же на горе́ Фаво́рстей
преобрази́выйся во сла́ве, пред святы́ми Свои́ми ученики́
и апо́столы Христо́с, и́стинный Бог наш, моли́твами пречи́стыя
Своея́ Ма́тере и всех святы́х, поми́лует и спасе́т нас,
я́ко Благ и Человеколю́бец.</p>

<h2 id="n21730"><a name="_НА_ЛИТУРГИИ_18" id="n21731"></a>НА ЛИТУРГИИ</h2>

<h3 id="n21732">Антифон 1, глас 2.</h3>

<p class="MsoNormal" id="n21733"><span style="color:red" id="n21734">Стих 1. Псалом 65:</span> Воскли́кните
Го́сподеви, вся земля́, / по́йте же И́мени Его́, дади́те
сла́ву хвале́ Его́.</p>

<p class="MsoNormal" id="n21735"><b id="n21736"><span style="color:red" id="n21737">М</span>оли́твами Богоро́дицы,
Спа́се, спаси́ нас.</b></p>

<p class="MsoNormal" id="n21738"><span style="color:red" id="n21739">Паки другий лик тойже стих:</span> Воскли́кните
Го́сподеви:</p>

<p class="MsoNormal" id="n21740"><b id="n21741"><span style="color:red" id="n21742">М</span>оли́твами
Богоро́дицы, Спа́се, спаси́ нас.</b></p>

<p class="MsoNormal" id="n21743"><span style="color:red" id="n21744">И паки 1-й лик, стих 2-й. Псалом 76:</span>
Глас гро́ма Твоего́ в колеси́, освети́ша мо́лния Твоя́
вселе́нную, / подви́жеся и тре́петна бысть земля́.</p>

<p class="MsoNormal" id="n21745"><b id="n21746"><span style="color:red" id="n21747">М</span>оли́твами
Богоро́дицы, Спа́се, спаси́ нас.</b></p>

<p class="MsoNormal" id="n21748"><span style="color:red" id="n21749">Таже 2-й лик, стих 3. Псалом 103:</span>
Во испове́дание и в велеле́поту обле́клся еси́, / одея́йся
све́том, я́ко ри́зою.</p>

<p class="MsoNormal" id="n21750"><b id="n21751"><span style="color:red" id="n21752">М</span>оли́твами
Богоро́дицы, Спа́се, спаси́ нас.</b></p>

<p class="MsoNormal" id="n21753"><span style="color:red" id="n21754">Сла́ва, и ны́не:</span> Моли́твами
Богоро́дицы, Спа́се, спаси́ нас.</p>

<h3 id="n21755">Антифон 2.</h3>

<p class="MsoNormal" id="n21756"><span style="color:red" id="n21757">Псалом 47. Стих 1:</span> Го́ры
Сио́нския, ре́бра се́верова, / град Царя́ Вели́каго.</p>

<p class="MsoNormal" id="n21758"><b id="n21759"><span style="color:red" id="n21760">С</span>паси́ ны, Сы́не
Бо́жий, </b><b id="n21761">/ преобрази́выйся на горе, поющия Ти: </b><b id="n21762">/ Аллилу́</b><b id="n21763">иа</b><b id="n21764">.</b></p>

<p class="MsoNormal" id="n21765"><span style="color:red" id="n21766">Другий лик, тойже.</span></p>

<p class="MsoNormal" id="n21767"><span style="color:red" id="n21768">Псалом 77, стих 2:</span> И введе́
я́ в го́ру святы́ни Своея́, / го́ру сию́, ю́же
стяжа́ десни́ца Его́.</p>

<p class="MsoNormal" id="n21769"><b id="n21770"><span style="color:red" id="n21771">С</span>паси́ ны, Сы́не
Бо́жий, преобрази́выйся на горе, поющия Ти: </b><b id="n21772">/ Аллилу́</b><b id="n21773">иа</b><b id="n21774">.</b></p>

<p class="MsoNormal" id="n21775"><span style="color:red" id="n21776">Стих 3:</span> Го́ру Сио́ню,
ю́же возлюби́, / и созда́, я́ко единоро́га, святи́лище
Свое́.</p>

<p class="MsoNormal" id="n21777"><b id="n21778"><span style="color:red" id="n21779">С</span>паси́ ны, Сы́не
Бо́жий, преобрази́выйся на горе, поющия Ти: </b><b id="n21780">/ Аллилу́</b><b id="n21781">иа</b><b id="n21782">.</b></p>

<p class="MsoNormal" id="n21783"><span style="color:red" id="n21784">Сла́ва, и ны́не:</span> Единоро́дный
Сы́не и Сло́ве Бо́жий:</p>

<h3 id="n21785">Антифон 3. Псалом 124, глас 7.</h3>

<p class="MsoNormal" id="n21786"><span style="color:red" id="n21787">Стих 1:</span> Наде́ющиися на Го́спода,
/ я́ко гора́ Сио́н, не подви́жится во век.</p>

<h4 id="n21788">Тропарь, глас 7:</h4>

<p class="MsoNormal" id="n21789"><span style="color:red" id="n21790">П</span>реобрази́лся еси́ на
горе́, Христе́ Бо́же, / показа́вый ученико́м Твои́м
сла́ву Твою́, / я́коже можа́ху, / да возсия́ет и нам, гре́шным,
/ Свет Твой присносу́щный / моли́твами Богоро́дицы, / Светода́вче,
сла́ва Тебе́.</p>

<p class="MsoNormal" id="n21791"><span style="color:red" id="n21792">Стих 2:</span> Го́ры о́крест
Его́, / и Госпо́дь о́крест люде́й Свои́х от ны́не
и до ве́ка.</p>

<p class="MsoNormal" id="n21793"><span style="color:red" id="n21794">Тропарь: </span><b id="n21795">Преобрази́лся
еси́:</b></p>

<p class="MsoNormal" id="n21796"><span style="color:red" id="n21797">Псалом 14.</span> <span style="color:red" id="n21798">Стих 3: </span>Го́споди, кто обита́ет в жили́щи
Твое́м? / Или́ кто всели́тся во святу́ю го́ру Твою́?</p>

<p class="MsoNormal" id="n21799"><span style="color:red" id="n21800">Тропарь: </span><b id="n21801">Преобрази́лся
еси́:</b></p>

<p class="MsoNormal" id="n21802"><span style="color:red" id="n21803">Псалом 23. Стих 4:</span> Кто взы́дет
на го́ру Госпо́дню? / Или́ кто ста́нет на ме́сте святе́м
Его́?</p>

<p class="MsoNormal" id="n21804"><span style="color:red" id="n21805">Тропарь: </span><b id="n21806">Преобрази́лся
еси́:</b></p>

<h3 id="n21807">Входное:</h3>

<p class="MsoNormal" id="n21808"><span style="color:red" id="n21809">Г</span>о́споди, посли́ Свет
Твой и и́стину Твою́, / та мя наста́виста, и введо́ста мя в
го́ру святу́ю Твою́.</p>

<h4 id="n21810">Тропарь, глас 7:</h4>

<p class="MsoNormal" id="n21811"><span style="color:red" id="n21812">П</span>реобрази́лся еси́ на
горе́, Христе́ Бо́же, / показа́вый ученико́м Твои́м
сла́ву Твою́, / я́коже можа́ху, / да возсия́ет и нам, гре́шным,
/ Свет Твой присносу́щный / моли́твами Богоро́дицы, / Светода́вче,
сла́ва Тебе́.</p>

<h4 id="n21813">Слава, и ныне, кондак, глас тойже:</h4>

<p class="MsoNormal" id="n21814"><span style="color:red" id="n21815">Н</span>а горе́ преобрази́лся
еси́, / и я́коже вмеща́ху ученицы́ Твои́, / сла́ву
Твою́, Христе́ Боже́, ви́деша, / да егда́ Тя у́зрят
распина́ема, / страда́ние у́бо уразуме́ют во́льное, / ми́рови
же пропове́дят, / я́ко Ты еси́ вои́стинну О́тчее сия́ние.</p>

<p class="MsoNormal" id="n21816"><span style="color:red" id="n21817">Трисвятое.</span></p>

<h3 id="n21818">Прокимен, глас 4:</h3>

<p class="MsoNormal" id="n21819"><span style="color:red" id="n21820">Я́</span>ко возвели́чишася
дела́ Твоя́, Го́споди, / вся прему́дростию сотвори́л еси́.
<span style="color:red" id="n21821">Стих:</span> Благослови́, душе́ моя́, Го́спода,
Го́споди Бо́же мой, возвели́чился еси́ зело́.</p>

<h3 id="n21822">Апостол, Петрова послания, зачало 65.</h3>

<p class="MsoNormal" id="n21823"><span style="color:red" id="n21824">Б</span>ра́тие, потщи́теся
изве́стно ва́ше зва́ние и избра́ние твори́ти. Сия́
бо творя́ще, не и́мате согреши́ти никогда́же. Си́це бо
оби́льно припода́стся вам вход в ве́чное Ца́рство Го́спода
на́шего и Спа́са Иису́са Христа́. Сего́ ра́ди не обленю́ся
воспомина́ти при́сно вам о сих, а́ще и ве́дите, и утвержде́ни
есте́ в настоя́щей и́стине. Пра́ведно бо мню́, доне́леже
есмь в сем телеси́, возставля́ти вас воспомина́нием: ве́дый,
я́ко ско́ро есть отложе́ние телесе́ моего́, я́коже
и Госпо́дь наш Иису́с Христо́с сказа́ мне. Потщу́ся же
и всегда́ име́ти вас по мое́м исхо́де, е́же о сих па́мять
твори́ти. Не ухищре́нным бо ба́снем после́довавше, сказа́хом
вам си́лу и прише́ствие Го́спода на́шего Иису́са Христа́,
но самови́дцы бы́вше вели́чествию О́наго. Прие́м бо от
Бо́га Отца́ честь и сла́ву, гла́су прише́дшу к Нему́
такову́ от велеле́пныя сла́вы: Сей есть Сын Мой Возлю́бленный,
о Не́мже Аз благоизво́лих. И сей глас мы слы́шахом с небесе́
сшедш, с Ним су́ще на горе́ святе́й. И и́мамы изве́стнейшее
проро́ческое сло́во, ему́же внима́юще я́коже свети́лу
сия́ющу в те́мнем ме́сте, до́бре творите́, до́ндеже
день озари́т, и денни́ца возсия́ет в сердца́х ва́ших.  <span style="font-size:8.0pt;color:red" id="n21825">2 Петр 1:10–19</span></p>

<p class="MsoNormal" id="n21826"><span style="color:red" id="n21827">Аллилуиа, глас 8: </span>Твоя́ суть
небеса́, и Твоя́ есть земля́. <span style="color:red" id="n21828">Стих:</span>
Блаже́ни лю́дие, ве́дущии воскликнове́ние.</p>

<h3 id="n21829">Евангелие Матфея, зачало 70.</h3>

<p class="MsoNormal" id="n21830"><span style="color:red" id="n21831">В</span>о вре́мя о́но, поя́т
Иису́с Петра́ и Иа́кова и Иоа́нна бра́та его́, и возведе́
их на гору́ высоку́ еди́ны. И преобрази́ся пред ни́ми:
и просвети́ся лице́ Его́ я́ко со́лнце: ри́зы же Его́
бы́ша белы́ я́ко свет. И се яви́стася им Моисе́й и Илия́,
с Ним глаго́люща. Отвеща́в же Петр рече́ ко Иису́сови: Го́споди,
добро́ есть нам зде бы́ти: а́ще хо́щеши, сотвори́м зде
три се́ни, Тебе́ еди́ну, и Моисе́ови еди́ну, и еди́ну
Илии́. Еще́ же ему́ глаго́лющу, се о́блак све́тел
осени́ их и се глас из о́блака глаго́ля: Сей есть Сын Мой Возлю́бленный,
о Не́мже благоволи́х: Того́ послу́шайте. И слы́шавше ученицы́,
падо́ша ни́цы, и убоя́шася зело́. И присту́пль Иису́с,
прикосну́ся их, и рече́: воста́ните, и не бо́йтеся. Возве́дше
же о́чи свои́, никого́же ви́деша, то́кмо Иису́са еди́наго.
И сходя́щим им с горы́, запове́да им Иису́с, глаго́ля:
никому́же пове́дите виде́ния, до́ндеже Сын Челове́ческий
из ме́ртвых воскре́снет. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <span style="font-size:8.0pt;color:red" id="n21832">Мф 17:1–9</span></p>

<h3 id="n21833">За Достойно:</h3>

<p class="MsoNormal" id="n21834"><span style="color:red" id="n21835">В</span>елича́й, душе́ моя́,
/ на Фаво́ре преобрази́вшагося Го́спода.</p>

<p class="MsoNormal" id="n21836"><span style="color:red" id="n21837">Ирмос, глас 4:</span> Рождество́
Твое́ нетле́нно яви́ся: / Бог из боку́ Твое́ю про́йде,
/ я́ко Плотоно́сец яви́ся на земли́ / и с челове́ки поживе́.
/ Тя, Богоро́дице, тем вси велича́ем.</p>

<p class="MsoNormal" id="n21838"><span style="color:red" id="n21839">И до отдания.</span></p>

<p class="MsoNormal" id="n21840"><span style="color:red" id="n21841">Причастен: </span>Го́споди, во све́те
Лица́ Твоего́ по́йдем / и о И́мени Твое́м возра́дуемся
во ве́ки. <span style="color:red" id="n21842">А</span>ллилу́иа, <span style="color:red" id="n21843">трижды.</span></p>

<p class="MsoNormal" id="n21844"><span style="color:red" id="n21845">На трапезе же разрешаем на рыбу, и елей,
и вино, аще среда или пяток.</span></p>

<p class="MsoNormal" id="n21846"><span style="color:red" id="n21847">Подобает ведати: Яко предание имамы от
святых отец, от спасительнаго сего праздника Преображения снедати гроздие, идеже
обретается, благословение приемше от иерея. Принесену бывшу гроздию в церковь и
по анафоре раздроблену.</span></p>

<p class="MsoNormal" id="n21848"><span style="color:red" id="n21849">Глаголется же сия молитва на благословение
гроздия от святителя или от иерея:</span></p>

<p class="MsoNormal" id="n21850"><span style="color:red" id="n21851">Б</span>о́же, Спаси́телю наш,
благоволи́вый виногра́д нарещи́ Единоро́днаго Твоего́ Сы́на,
Го́спода Бо́га и Спа́са на́шего Иису́са Христа́, и
Тем плод безсме́ртия нам дарова́, Сам и ны́не пло́дный сей виногра́д
благослови́ и нас, рабы́ Твоя́, вкуша́ющия от него́, И́стиннаго
Виногра́да прича́стники сотвори́, неврежде́нну жизнь на́шу
сохрани́, и мир нам всегда́ да́руй, и ве́чными Твои́ми
неотъе́млемыми дарова́нии жизнь на́шу украси́, моли́твами
Пречи́стыя Влады́чицы на́шея Богоро́дицы и Присноде́вы
Мари́и и всех Твои́х святы́х, от ве́ка Тебе́ благоугоди́вших,
я́ко Благ и Человеколю́бец Бог еси́, и Тебе́ сла́ву возсыла́ем,
Безнача́льному Отцу́, со Единоро́дным Твои́м Сы́ном и с
Пресвяты́м, и Благи́м, и Животворя́щим Твои́м Ду́хом, ны́не,
и при́сно, и во ве́ки веко́в. Ами́нь.</p>

<h4 id="n21852">Молитва над всяким плодом</h4>

<p class="MsoNormal" id="n21853"><span style="color:red" id="n21854">Г</span>о́споди, Бо́же наш,
положи́вый ве́рующим в Тя по́льзование творе́нии Твои́ми,
Сам благослови́ предлежа́щия плоды́ сия́ сло́вом Твои́м,
мо́лимся Тебе́, ми́лостию и человеколю́бием Единоро́днаго
Сы́на Твоего́, с Ни́мже благослове́н еси́, со Пресвяты́м,
и Благи́м, и Животворя́щим Твои́м Ду́хом ны́не, и при́сно,
и во ве́ки веко́в. Ами́нь.</p>

<p class="MsoNormal" id="n21855">&nbsp;</p>

<p class="MsoNormal" id="n21856">&nbsp;</p>

<p class="MsoNormal" id="n21857"><span style="color:red" id="n21858"><a href="#_ОГЛАВЛЕНИЕ" id="n21859"><span style="color:red" id="n21860">В оглавление.</span></a></span></p>

<p class="MsoNormal" id="n21861">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;" id="n21862"><br clear="all" style="page-break-before:always" id="n21863">
</span>

<div class="WordSection50" id="n21864">

<p class="MsoNormal" align="right" style="text-align:right" id="n21865"><a name="_Ref139421912" id="n21866"><span style="color:red" id="n21867">Месяца августа в 15-й день</span></a></p>

<h1 id="n21868"><a name="_УСПЕНИЕ_ПРЕСВЯТЫЯ_СЛАВНЫЯ" id="n21869"></a>УСПЕНИЕ ПРЕСВЯТЫЯ СЛАВНЫЯ<br id="n21870">
ВЛАДЫЧИЦЫ НАШЕЯ БОГОРОДИЦЫ<br id="n21871">
И ПРИСНОДЕВЫ МАРИИ</h1>

<h2 id="n21872"><a name="_НА_МАЛЕЙ_ВЕЧЕРНИ_6" id="n21873"></a>НА МАЛЕЙ ВЕЧЕРНИ</h2>

<h3 id="n21874">На Го́споди, воззва́х: стихиры на 4. Глас 1.<br id="n21875">
Подобен: Небе́сных чино́в:</h3>

<p class="MsoNormal" id="n21876"><span style="color:red" id="n21877">Б</span>езсме́ртным успе́нием
Бо́жия Ма́тере / а́нгельский собо́р ра́дуется: / и Сия́
отходя́щи, / во оби́тeли ве́чныя вселя́ется, / и к весе́лию
Небе́сному преходя́щи, / в Боже́ственную ра́дость / и ве́чное
наслажде́ние. <span style="color:red" id="n21878">(2)</span></p>

<p class="MsoNormal" id="n21879"><span style="color:red" id="n21880">Ж</span>и́зни Вы́шния жела́ющи,
/ сию́ оста́вила eси́, Богороди́тельнице Отрокови́це, /
де́вства цве́те, / Христа́ ро́ждшая, всех Живота́; / благоговéйно
предстоя́ше апо́стольский собо́р / честно́му Твоему́ погребе́нию,
Богоневéстная.</p>

<p class="MsoNormal" id="n21881"><span style="color:red" id="n21882">Т</span>вои́м исхо́дным пе́нием
и надгро́бным / возду́х у́бо освяти́ся, / восхожде́нием
Твои́м, Ма́ти Бо́га Человeколю́бца, / чу́до стра́шное,
Богоро́дице Неискусому́жная. / Те́мже ве́рно покланя́ем
Ти ся, ве́рнии, / Богоро́дице Неискусобра́чная.</p>

<p class="MsoNormal" id="n21883"><span style="color:red" id="n21884">Слава, и ныне, глас 6: </span>Прииди́те,
всеми́рное успе́ние / Всенепоро́чныя Богоро́дицы пра́зднуем,
/ днесь бо А́нгели торжеству́ют / честно́е преставле́ние Бо́жия
Ма́тере / и к весе́лию нас, земны́х, призыва́ют, / вопи́ти
немо́лчным гла́сом: / ра́дуйся, преста́вльшаяся, от земли́
/ и к Небе́сным оби́телем пресе́льшаяся. / Ра́дуйся, я́же
учени́ческий лик / о́блаком ле́гким во eди́но собра́вшая.
/ Ра́дуйся, упова́ние и спасе́ние на́ше, / Тя бо христиа́нский
род непреста́нно ублажа́ет.</p>

<p class="MsoNormal" id="n21885"><span style="color:red" id="n21886">Прокимен дне.</span></p>

<h3 id="n21887">На стиховне стихиры, глас 2.<br id="n21888">
Подобен: До́ме Евфра́фов:</h3>

<p class="MsoNormal" id="n21889"><span style="color:red" id="n21890">С</span>обо́р учени́к / и Боже́ственных
апо́стол / собра́ся погребсти́ / богоприя́тное те́ло /
eди́ныя Богома́тере.</p>

<p class="MsoNormal" id="n21891"><span style="color:red" id="n21892">Стих:</span> <b id="n21893">Воскресни́, Го́споди,
в поко́й Твой, </b><b id="n21894">/ Ты и Киво́т святы́ни Твоея́.</b></p>

<p class="MsoNormal" id="n21895"><span style="color:red" id="n21896">Т</span>ы, И́же из Нея́ / возсия́вый
неизрече́нно, / сыноле́пно дух всечи́стый / рука́ми Твои́ми
приими́ / Богоро́дицы, Влады́ко.</p>

<p class="MsoNormal" id="n21897"><span style="color:red" id="n21898">Стих:</span> <b id="n21899">Кля́тся Госпо́дь
Дави́ду и́стиною </b><b id="n21900">/ и не отве́ржется eя́.</b></p>

<p class="MsoNormal" id="n21901"><span style="color:red" id="n21902">Е</span>гда́ ко из Тебе́ Ро́ждшемуся
/ преста́вилася eси́, / снидо́шася на о́блацех / те́ло
Твое́ погребсти́, / Де́во, апо́столи.</p>

<p class="MsoNormal" id="n21903"><span style="color:red" id="n21904">Слава, и ныне: </span>Двéри Небе́сныя,
/ возми́теся, / зря́ще Дверь Вы́шняго, / иду́щу со сла́вою
/ к Сы́ну и Бо́гу.</p>

<h3 id="n21905">Тропарь, глас 1:</h3>

<p class="MsoNormal" id="n21906"><span style="color:red" id="n21907">В</span> рождестве́ де́вство
сохрани́ла eси́, / во успе́нии ми́ра не оста́вила eси́,
Богоро́дице, / преста́вилася eси́ к животу́, Ма́ти су́щи
Живота́, / и моли́твами Твои́ми избавля́еши от сме́рти
ду́ши на́ша.</p>

<p class="MsoNormal" id="n21908"><span style="color:red" id="n21909">Ектения малая и отпуст.</span></p>

<h2 id="n21910"><a name="_НА_ВЕЛИЦЕЙ_ВЕЧЕРНИ_17" id="n21911"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n21912"><span style="color:red" id="n21913">Поем: </span>Блаже́н муж:<span style="color:red" id="n21914"> 1-й антифон.</span></p>

<h3 id="n21915">На Го́споди, воззва́х:<br id="n21916">
поставим стихов 8 и поем стихиры, глас 1:</h3>

<p class="MsoNormal" id="n21917"><span style="color:red" id="n21918">О</span>, ди́вное чу́до! /
Исто́чник Жи́зни / во гро́бе полага́ется, / и ле́ствица
к Небеси́ гроб быва́ет. / Весели́ся, Гефсима́ние, / Богоро́дичен
святы́й до́ме. / Возопие́м, ве́рнии, / Гаврии́ла иму́ще
чинонача́льника: / Благода́тная, ра́дуйся, / с Тобо́ю Госпо́дь,
/ подая́й ми́рови Тобо́ю ве́лию ми́лость. <span style="color:red" id="n21919">(3)</span></p>

<p class="MsoNormal" id="n21920"><span style="color:red" id="n21921">Д</span>и́вны Твоя́ та́йны,
Богоро́дице: / Вы́шняго престо́л / яви́лася eси́, Влады́чице,
/ и от земли́ к Небеси́ преста́вилася eси́ днесь. / Сла́ва
Твоя́ боголе́пная, / богоподо́бными сия́ющи чудесы́. /
Де́вы с Ма́терию Царе́вою, / на высоту́ вознеси́теся. /
Благода́тная, ра́дуйся, / с Тобо́ю Госпо́дь, / подая́й
ми́рови Тобо́ю ве́лию ми́лость. <span style="color:red" id="n21922">(3)</span></p>

<p class="MsoNormal" id="n21923"><span style="color:red" id="n21924">Т</span>вое́ сла́вят успе́ние
/ Вла́сти и Престо́ли, / Нача́ла и Госпо́дства, / Си́лы
и Херуви́ми и стра́шнии Серафи́ми, / ра́дуются земноро́днии,
/ о Боже́ственней Твое́й сла́ве крася́щеся, / припа́дают
лю́дие со Арха́нгелы и А́нгелы и воспева́ют: / Благода́тная,
ра́дуйся, / с Тобо́ю Госпо́дь, / подая́й ми́рови Тобо́ю
ве́лию ми́лость. <span style="color:red" id="n21925">(2)</span></p>

<p class="MsoNormal" id="n21926"><span style="color:red" id="n21927">Слава, и ныне, глас тойже: </span>Богонача́льным
манове́нием, / отвсю́ду Богоно́снии апо́столи, / о́блаки
высо́це взима́еми, / доше́дше пречи́стаго и живонача́льнаго
Твоего́ те́ла, / любе́зно лобыза́ху. / Превы́шния же Небе́сныя
си́лы, / с свои́м Влады́кою прише́дше, / богоприя́тное
и пречи́стое те́ло предсыла́юще, / у́жасом одержи́ми; /
прекра́сно же предыдя́ху / и неви́димо вопия́ху превы́шним
чинонача́лиeм: / се Всецари́ца Богоотрокови́ца прии́де. / Возми́те
врата́ и Сию́ преми́рно подыми́те, / Присносу́щнаго Ма́терь
Све́та, / Тоя́ бо ра́ди всеро́дное челове́ком спасе́ние
бысть. / На Ню́же взира́ти не мо́жем, / и Той досто́йную честь
возда́ти немо́щно: / Тоя́ бо преизя́щное прехо́дит всяк
ум. / Те́мже, Пречи́стая Богоро́дице, / при́сно с Живоно́сным
Царе́м и Рождество́м живу́щи, / моли́ся вы́ну сохрани́ти
и спасти́ / от вся́каго прило́га проти́внаго / но́выя лю́ди
Твоя́: / Твое́ бо предста́тельство стяжа́хом, / во ве́ки
светоявле́нно блажа́ще.</p>

<p class="MsoNormal" id="n21928"><span style="color:red" id="n21929">Вход. Прокимен дне. Чтения три.</span></p>

<h3 id="n21930">Бытия́ чте́ние.</h3>

<p class="MsoNormal" id="n21931"><span style="color:red" id="n21932">И</span>зы́де Иа́ков от студенца́
кля́твеннаго и и́де в Харра́нь. И обре́те ме́сто, и спа
та́мо: за́йде бо со́лнце, и взят от ка́мения ме́ста того́,
и положи́ возгла́вие себе́, и спа на ме́сте о́ном. И сон
ви́де. И се ле́ствица, утвержде́на на земли́, eя́же глава́
досяза́ше до небе́с, и А́нгели Бо́жии восхожда́ху и низхожда́ху
по ней. Госпо́дь же утвержда́шеся на ней, и рече́: Аз Бог Авраа́мов,
отца́ твоего́, и Бог Исаа́ков, не бо́йся: земля́, иде́же
ты спи́ши на ней, тебе́ дам ю и се́мени твоему́. И бу́дет
се́мя твое́, я́ко песо́к земны́й, и распространи́тся
на мо́ре, и ли́ву, и се́вер, и на восто́ки; и возблагословя́тся
о тебе́ вся коле́на земна́я и о се́мени твое́м. И се Аз
с тобо́ю, сохраня́яй тя на вся́ком пути́, а́може а́ще
по́йдеши. И возвращу́ тя в зе́млю сию́, я́ко не и́мам
тебе́ оста́вити, до́ндеже сотвори́ти Ми вся, ели́ка глаго́лах
тебе́. И воста́ Иа́ков от сна своего́, и рече́: я́ко
eсть Госпо́дь на ме́сте сем, аз же не ве́дех. И убоя́ся, и рече́:
я́ко стра́шно ме́сто сие́; несть сие́, но дом Бо́жий
и сия́ врата́ Небе́сная.</p>

<p class="MsoNormal" align="right" style="text-align:right" id="n21933"><span style="font-size:
8.0pt;color:red" id="n21934">Быт 28:10–17</span></p>

<h3 id="n21935">Прoро́чества Иезеки́илева чте́ние.</h3>

<p class="MsoNormal" id="n21936"><span style="color:red" id="n21937">Т</span>а́ко глаго́лет Госпо́дь:
бу́дет от дне осма́го и про́чее, сотворя́т иере́и на олтари́
всесожже́ния ва́шего и я́же спасе́ния ва́шего, и прииму́
вы, глаго́лет Адонаи́ Госпо́дь. И обрати́ мя на путь врат святы́х
вне́шних, зря́щих на восто́ки, и сия́ бя́ху затворе́на.
И рече́ Госпо́дь ко мне: врата́ сия́ затворе́на бу́дут
и не отве́рзутся, и никто́же про́йдет сквозе́ их; я́ко
Госпо́дь Бог Изра́илев про́йдет и́ми, и бу́дут затворе́на.
Я́ко Игу́мен ся́дет в них сне́сти хлеб, по пути́ Ела́мских
врат вни́дет и по пути́ его́ изы́дет. И введе́ мя по пути́
врат святы́х, су́щих к се́веру, пря́мо хра́му, и ви́дех,
и се испо́лнь сла́вы храм Госпо́день.</p>

<p class="MsoNormal" align="right" style="text-align:right" id="n21938"><span style="font-size:
8.0pt;color:red" id="n21939">Иез 43:27; 44:1–4</span></p>

<h3 id="n21940">При́тчей чте́ние.</h3>

<p class="MsoNormal" id="n21941"><span style="color:red" id="n21942">П</span>рему́дрость созда́
Себе́ дом и утверди́ столпо́в седмь. Закла́ Своя́ же́ртвенная,
и раствори́ в ча́ши Свое́й вино́, и угото́ва Свою́
трапе́зу. Посла́ Своя́ рабы́, созыва́ющи с высо́ким
пропове́данием на ча́шу, глаго́лющи: И́же есть безу́мен,
да уклони́тся ко Мне. И тре́бующим ума́ рече́: Прииди́те,
яди́те Мой хлеб, и пи́йте вино́, е́же раствори́х вам. Оста́вите
безу́мие и жи́ви бу́дете, и взыщи́те ра́зума, да поживете́,
и испра́вите ра́зум в ве́дении. Наказу́яй злы́я прии́мет
себе́ безче́стие, облича́яй же нечести́ваго опоро́чит себе́:
обличе́ния бо нечести́вому ра́ны ему́. Не облича́й злых,
да не возненави́дят тебе́. Облича́й прему́дра, и возлю́бит
тя. Даждь прему́дрому вину́, и прему́дрший бу́дет. Сказу́й
пра́ведному, и приложи́т приима́ти. Нача́ло прему́дрости
страх Госпо́день и сове́т святы́х ра́зум: разуме́ти бо
зако́н по́мысла есть блага́го. Сим бо о́бразом мно́гое
поживе́ши вре́мя, и приложа́тся тебе́ ле́та живота́.</p>

<p class="MsoNormal" align="right" style="text-align:right" id="n21943"><span style="font-size:
8.0pt;color:red" id="n21944">Притч 9:1–11</span></p>

<h3 id="n21945">На литии стихиры самогласны, глас 1:</h3>

<p class="MsoNormal" id="n21946"><span style="color:red" id="n21947">П</span>одоба́ше самови́дцам
Сло́ва и слуга́м / и е́же по пло́ти Ма́тере Его́ успе́ние
ви́дети, / коне́чное ели́ко на Ней та́инство, / я́ко да
не то́кмо е́же от земли́ Спа́сово восхожде́ние у́зрят,
/ но и Ро́ждшия Его́ преставле́нию свиде́тельствуют. / Те́мже,
отвсю́ду Боже́ственною си́лою собра́вшеся, / Сио́на достиго́ша
/ и на Не́бо иду́щую предсыла́ху, вы́шшую Херуви́м, / Е́йже
и мы с ни́ми покланя́емся, / я́ко моля́щейся о душа́х на́ших.</p>

<p class="MsoNormal" id="n21948"><span style="color:red" id="n21949">Глас 2. Анатолиево:</span> Я́же
Небе́с вы́шшая су́щи, / и Херуви́м сла́внейшая, / и всея́
тва́ри честне́йшая, / я́же премно́гия ра́ди чистоты́
/ Присносу́щнаго Существа́ прия́телище бы́вши, / в Сыно́вне
ру́це днесь всесвяту́ю предае́т ду́шу, / и с Не́ю исполня́ются
вся́ческая ра́дости, / и нам да́рует ве́лию ми́лость.</p>

<p class="MsoNormal" id="n21950"><span style="color:red" id="n21951">Глас тойже. Иоанново:</span> Всенепоро́чная
Неве́ста / и Ма́ти Благоволе́ния О́тча, / Я́же Бо́гу
пронарече́нная, / во Свое́ Ему́ жили́ще несли́тнаго соедине́ния
/ днесь пречи́стую ду́шу Творцу́ и Бо́гу предае́т, / Ю́же
Безпло́тных си́лы боголе́пно подъе́млют, / и к Животу́
преставля́ется, / су́щая Ма́ти Живота́, / Свеща́ непристу́пнаго
Све́та, / спасе́ние ве́рных / и упова́ние душ на́ших.</p>

<p class="MsoNormal" id="n21952"><span style="color:red" id="n21953">Глас 3. Германово:</span> Прииди́те,
вси концы́ земни́и, / честно́е преставле́ние Богома́тере
восхва́лим: / в ру́це бо Сы́на ду́шу непоро́чную положи́.
/ Те́мже святы́м успе́нием Ея́ мир оживотвори́ся, / во
псалме́х, и пе́ниих, и пе́снех духо́вных / со Безпло́тными
и апо́столы пра́зднует све́тло.</p>

<p class="MsoNormal" id="n21954"><span style="color:red" id="n21955">Слава, глас 5. Феофаново: </span>Прииди́те,
празднолю́бных собо́р, / прииди́те, и лик соста́вим, / прииди́те,
венча́ем пе́сньми Це́рковь, / упокое́нием Ковче́га Бо́жия.
/ Днесь бо Не́бо простира́ет не́дра, / прие́мля Ро́ждшую
все́ми Невмести́маго, / и земля́, Исто́чник Жи́зни отдаю́щи,
благослове́ние, / украша́ется благоле́пием. / А́нгели лик составля́ют
со апо́столы, / ужа́сно взира́юще / от живота́ в Живо́т
преставля́ему, / Ро́ждшую Нача́льника жи́зни. / Вси поклони́мся
Ей, моля́щеся: / сро́дна присвое́ния не забу́ди, Влады́чице,
/ ве́рно пра́зднующих всесвято́е Твое́ успе́ние.</p>

<p class="MsoNormal" id="n21956"><span style="color:red" id="n21957">И ныне, глас тойже: </span>Воспо́йте,
лю́дие, / Ма́тери Бо́га на́шего, воспо́йте: / днесь бо
всесве́тлую ду́шу Свою́ в пречи́стыя дла́ни / И́же
из Нея́ Вопло́щшагося без се́мене предае́т, / Его́же и
мо́лит непреста́нно / дарова́ти вселе́нней мир и ве́лию
ми́лость.</p>

<h3 id="n21958">На стиховне стихиры самогласны, глас 4:</h3>

<p class="MsoNormal" id="n21959"><span style="color:red" id="n21960">П</span>рииди́те, воспое́м,
лю́дие, / Пресвяту́ю Де́ву Чи́стую, / из Нея́же неизрече́нно
про́йде, / вопло́щся, Сло́во О́тчее, / зову́ще и глаго́люще:
/ благослове́нна Ты в жена́х, / блаже́нное чре́во, вмести́вшее
Христа́. / Того́ святы́м рука́м ду́шу преда́вши, /
моли́ся, Пречи́стая, / спасти́ся душа́м на́шим.</p>

<p class="MsoNormal" id="n21961"><span style="color:red" id="n21962">Стих: </span><b id="n21963">Воскресни́, Го́споди,
в поко́й Твой, </b><b id="n21964">/ Ты и Киво́т святы́ни Твоея́.</b></p>

<p class="MsoNormal" id="n21965"><span style="color:red" id="n21966">Д</span>ави́дскую песнь днесь, лю́дие,
воспое́м Христу́ Бо́гу: / приведу́тся, рече́, Царю́
де́вы в след Ея́, / и и́скренния Ея́ приведу́тся в весе́лии
и ра́довании. / И́бо от се́мене Дави́дова, / Ея́же ра́ди
мы обожи́хомся, / в ру́це Своего́ Сы́на и Влады́ки / сла́вно
и па́че сло́ва прелага́ется, / Ю́же, я́ко Ма́терь
Бо́жию, воспева́юще, / вопие́м и глаго́лем: / спаси́ нас,
испове́дающих Тя, Богоро́дицу, / от вся́каго обстоя́ния / и
изба́ви от бед ду́ши на́ша.</p>

<p class="MsoNormal" id="n21967"><span style="color:red" id="n21968">Стих:</span> <b id="n21969">Кля́тся Госпо́дь
Дави́ду и́стиною, </b><b id="n21970">/ и не отве́ржется eя́.</b></p>

<p class="MsoNormal" id="n21971"><span style="color:red" id="n21972">В</span>сечестно́е Твое́ успе́ние,
/ Пресвята́я Де́во Чи́стая, / А́нгел мно́жество на Небеси́
/ и челове́ческий род на земли́, ублажа́ем, / я́ко Ма́ти
была́ еси́ Творца́ всех, Христа́ Бо́га, / Того́ моля́щи
не преста́й о нас, мо́лимся, / и́же на Тя с Бо́гом упова́ние
поло́жших, / Богоро́дице Всепе́тая и Неискусобра́чная.</p>

<p class="MsoNormal" id="n21973"><span style="color:red" id="n21974">Слава, и ныне, глас тойже:</span> Егда́
изшла́ еси́, Богоро́дице Де́во, / ко из Тебе́ Ро́ждшемуся
неизрече́нно, / бя́ше Иа́ков, брат Бо́жий и пе́рвый священнонача́льник,
/ Петр же, честне́йший верхо́вник, / Богосло́вов нача́льник,
/ и весь Боже́ственный апо́стольский лик, / явле́нным богосло́вием
песносло́вяще / Боже́ственное и стра́шное Христа́ Бо́га
смотре́ния та́инство / и живонача́льное и богоприя́тное Твое́
те́ло погре́бше, / ра́довахуся, Всепе́тая. / Превы́ше же
пресвяты́я и старе́йшия а́нгельския си́лы, / чудеси́ дивя́щеся,
/ прини́кше друг ко дру́гу, глаго́лаху: / возми́те ва́ша
врата́ / и восприими́те Ро́ждшую небесе́ и земли́ Творца́,
/ славословле́ньми же воспое́м честно́е и свято́е те́ло,
/ вмести́вшее на́ми Неви́димаго и Го́спода. / Те́мже и
мы, па́мять Твою́ пра́зднующе, / вопие́м Ти, Препе́тая:
/ христиа́нский рог вознеси́ и спаси́ ду́ши на́ша.</p>

<h3 id="n21975">На благословении хлебов тропарь, глас 1:</h3>

<p class="MsoNormal" id="n21976"><span style="color:red" id="n21977">В</span> рождестве́ де́вство
сохрани́ла eси́, / во успе́нии ми́ра не оста́вила eси́,
Богоро́дице, / преста́вилася eси́ к животу́, Ма́ти су́щи
Живота́, / и моли́твами Твои́ми избавля́еши от сме́рти
ду́ши на́ша. <span style="color:red" id="n21978">(3)</span></p>

<p class="MsoNormal" id="n21979"><span style="color:red" id="n21980">И чтение.</span></p>

<h2 id="n21981"><a name="_НА_УТРЕНИ_21" id="n21982"></a>НА УТРЕНИ</h2>

<h3 id="n21983">На Бог Госпо́дь:<br id="n21984">
тропарь праздника, трижды, глас 1:</h3>

<p class="MsoNormal" id="n21985"><span style="color:red" id="n21986">В</span> рождестве́ де́вство
сохрани́ла eси́, / во успе́нии ми́ра не оста́вила eси́,
Богоро́дице, / преста́вилася eси́ к животу́, Ма́ти су́щи
Живота́, / и моли́твами Твои́ми избавля́еши от сме́рти
ду́ши на́ша. <span style="color:red" id="n21987">(3)</span></p>

<h3 id="n21988">По 1-й стихологии седален, глас 1.<br id="n21989">
Подобен: Гроб Твой, Спа́се:</h3>

<p class="MsoNormal" id="n21990"><span style="color:red" id="n21991">В</span>сечестны́й лик прему́дрых
апо́стол собра́ся, / чу́дно погребсти́ сла́вно те́ло
Твое́ пречи́стое, Богоро́дице Всепе́тая. / С ни́миже воспе́ша
и А́нгел мно́жество, преставле́ние Твое́ че́стно хва́ляще,
/ е́же ве́рою пра́зднуем.</p>

<p class="MsoNormal" id="n21992"><span style="color:red" id="n21993">Сла́ва, и ны́не, тойже. И чтение.</span></p>

<h3 id="n21994">По 2-й стихологии седален, глас 3.<br id="n21995">
Подобен: Красоте́ де́вства:</h3>

<p class="MsoNormal" id="n21996"><span style="color:red" id="n21997">В</span> рождестве́ Твое́м
зача́тие безсе́менное, / во успе́нии Твое́м ме́ртвость
нетле́нная, / чу́до в чудеси́ сугу́бо стече́ся, Богоро́дице:
/ ка́ко бо Неискусому́жная Младопита́тельница чиста́ су́щи?
/ Ка́ко же Ма́ти Бо́гу мертвоно́сна мироуха́ющи? / Те́мже
со А́нгелом вопие́м Ти: / ра́дуйся, Благода́тная.</p>

<p class="MsoNormal" id="n21998"><span style="color:red" id="n21999">Сла́ва, и ны́не, тойже.</span></p>

<h3 id="n22000">Величание:</h3>

<p class="MsoNormal" id="n22001"><span style="color:red" id="n22002">В</span>елича́ем Тя, / пренепоро́чная
/ Ма́ти Христа́ Бо́га на́шего, / и всесла́вное сла́вим
/ успе́ние Твое́.</p>

<h3 id="n22003">Псалом избранный.</h3>

<p class="MsoNormal" id="n22004"><span style="font-size:8.0pt;color:red" id="n22005">Лик 1:</span> Воскли́кните
Го́сподеви вся земля́. <span style="font-size:8.0pt;color:red" id="n22006">2:</span>
По́йте же и́мени Его́. <span style="font-size:8.0pt;color:red" id="n22007">1:</span>
Воскли́кните пред Царе́м Го́сподем. <span style="font-size:8.0pt;
color:red" id="n22008">2:</span> Испове́дайтеся Ему́, хвали́те И́мя Его́.
<span style="font-size:8.0pt;color:red" id="n22009">1:</span> Во гра́де Го́спода сил,
во гра́де Бо́га на́шего. <span style="font-size:8.0pt;
color:red" id="n22010">2:</span> Бысть в ми́ре ме́сто Его́, и жили́ще Его́
в Сио́не. <span style="font-size:8.0pt;color:red" id="n22011">1:</span> Пресла́вная
глаго́лашася о тебе́, гра́де Бо́жий. <span style="font-size:8.0pt;color:red" id="n22012">2:</span> Бог основа́ и в век. <span style="font-size:8.0pt;color:red" id="n22013">1:</span> Освяти́л есть селе́ние Свое́
Вы́шний. <span style="font-size:8.0pt;color:red" id="n22014">2:</span> Святы́ня и
великоле́пие во святи́ле Его́. <span style="font-size:8.0pt;
color:red" id="n22015">1:</span> Воспою́ и пою́ во сла́ве мое́й. <span style="font-size:8.0pt;color:red" id="n22016">2:</span> Ча́шу спасе́ния прииму́,
и И́мя Госпо́дне призову́. <span style="font-size:8.0pt;
color:red" id="n22017">1:</span> В ми́ре вку́пе усну́ и почи́ю. <span style="font-size:8.0pt;color:red" id="n22018">2:</span> Обрати́ся, душе́ моя́,
в поко́й Твой, я́ко Госпо́дь благоде́йствова тя. <span style="font-size:8.0pt;color:red" id="n22019">1:</span> Госпо́дь пра́веден, ссече́
вы́и гре́шников. <span style="font-size:8.0pt;color:red" id="n22020">2:</span> Воскресни́,
Го́споди, в поко́й Твой, Ты и киво́т святы́ни Твоея́. <span style="font-size:8.0pt;color:red" id="n22021">1:</span> До́му Твоему́ подоба́ет
святы́ня, Го́споди, в долготу́ дний. <span style="font-size:
8.0pt;color:red" id="n22022">2:</span> Помяну́ И́мя Твое́ во вся́ком ро́де
и ро́де.</p>

<p class="MsoNormal" id="n22023"><span style="color:red" id="n22024">Сла́ва, и ны́не:</span> Аллилу́иа,<span style="color:red" id="n22025"> трижды.</span></p>

<h3 id="n22026">По полиелеи седален, глас 4.<br id="n22027">
Подобен: Удиви́ся Ио́сиф:</h3>

<p class="MsoNormal" id="n22028"><span style="color:red" id="n22029">В</span>озопи́й, Дави́де, что
сей пра́здник, / его́же воспе́л еси́ дре́вле в кни́зе
псало́мстей? / Я́ко Дщерь, Богоотрокови́цу и Де́ву, преложи́
Ю́ на о́ны оби́тели Христо́с, / И́же из Нея́ без се́мене
ро́ждся. / И сего́ ра́ди ра́дуются ма́тери, и дще́ри,
и неве́сты Христо́вы, вопию́ще: / ра́дуйся, преста́вившаяся
к Вы́шнему Ца́рствию.</p>

<p class="MsoNormal" id="n22030"><span style="color:red" id="n22031">Сла́ва, и ны́не, тойже.</span></p>

<h3 id="n22032">Степенна, 1-й антифон 4-го гласа:</h3>

<p class="MsoNormal" id="n22033"><span style="color:red" id="n22034">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n22035"><span style="color:red" id="n22036">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n22037"><span style="color:red" id="n22038">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n22039">Прокимен, глас 4:</h3>

<p class="MsoNormal" id="n22040"><span style="color:red" id="n22041">П</span>омяну́ и́мя Твое́
/ во вся́ком ро́де и ро́де. <span style="color:red" id="n22042">Стих:</span>
Слы́ши, Дщи, и виждь, и приклони́ у́хо Твое́.</p>

<p class="MsoNormal" id="n22043"><span style="color:red" id="n22044">Другий прокимен:</span> Вся́кое
дыха́ние / да хва́лит Го́спода. <span style="color:red" id="n22045">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n22046">Евангелие от Луки, зачало 4.</h3>

<p class="MsoNormal" id="n22047"><span style="color:red" id="n22048">В</span>о дни о́ны, воста́вши,
Мариа́м, и́де в го́рняя со тща́нием, во град Иу́дов. И
вни́де в дом Заха́риин, и целова́ Елисаве́т. И бысть я́ко
услы́ша Елисаве́т целова́ние Мари́ино, взыгра́ся младе́нец
во чре́ве ея́: и испо́лнися Ду́ха Свя́та Елисаве́т.
И возопи́ гла́сом ве́лиим, и рече́: благослове́на Ты в
жена́х, и благослове́н плод чре́ва Твоего́. И отку́ду мне
сие́, да прии́де Ма́ти Го́спода моего́ ко мне? Се бо, я́ко
бысть глас целова́ния Твоего́ во у́шию мое́ю, взыгра́ся
младе́нец ра́дощами во чре́ве мое́м. И блаже́нна Ве́ровавшая,
я́ко бу́дет соверше́ние глаго́ланным Ей от Го́спода. И
рече́ Мариа́м: вели́чит душа́ Моя́ Го́спода, и возра́довася
дух Мой о Бо́зе Спа́се Мое́м. Я́ко призре́ на смире́ние
Рабы́ Своея́: се бо, отны́не ублажа́т Мя вси ро́ди. Я́ко
сотвори́ Мне вели́чие Си́льный, и свя́то и́мя Его́.
Пребы́сть же Мариа́мь с не́ю я́ко три ме́сяцы, и возврати́ся
в дом Свой.</p>

<p class="MsoNormal" align="right" style="text-align:right" id="n22049"><span style="font-size:
8.0pt;color:red" id="n22050">Лк 1:39–49, 56</span></p>

<h3 id="n22051">По 50-м псалме.</h3>

<p class="MsoNormal" id="n22052"><span style="color:red" id="n22053">Слава:</span> Моли́твами Богоро́дицы,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n22054"><span style="color:red" id="n22055">И ныне, тойже.</span></p>

<p class="MsoNormal" id="n22056"><span style="color:red" id="n22057">И посем, глас 6: </span>Поми́луй
мя, Бо́же, / по вели́цей ми́лости Твое́й / и по мно́жеству
щедро́т Твои́х / очи́сти беззако́ние мое́.</p>

<h3 id="n22058">И стихира, глас 6. Византиево:</h3>

<p class="MsoNormal" id="n22059"><span style="color:red" id="n22060">Е</span>гда́ преставле́ние
пречи́стаго Твоего́ те́ла готовля́шеся, / тогда́ апо́столи,
обстоя́ще одр, / с тре́петом зря́ху Тя; / и о́ви у́бо,
взира́юще на те́ло, / у́жасом одержи́ми бя́ху, / Петр же
со слеза́ми вопия́ше Ти: / О Де́во, / ви́жду Тя я́сно просте́рту
про́сту, / Живота́ всех, и удивля́юся, / в Не́йже всели́ся
бу́дущия жи́зни наслажде́ние. / Но, о Пречи́стая, / моли́ся
приле́жно Сы́ну и Бо́гу Твоему́ / спасти́ся ста́ду
Твоему́ невреди́му.</p>

<p class="MsoNormal" id="n22061"><span style="color:red" id="n22062">Канона два, кир Космы и кир Иоанна. Ирмосы
обоих канонов по дважды, тропари же на 12. Катавасия, кийждо лик свой ирмос.</span></p>

<h3 id="n22063">Канон первый, егоже краегранесие:<br id="n22064">
Да торжеству́ют Богому́дрии. Глас 1.<br id="n22065">
Песнь 1.</h3>

<p class="MsoNormal" id="n22066"><span style="color:red" id="n22067">Ирмос:</span> Преукраше́нная Боже́ственною
сла́вою, / свяще́нная и сла́вная, Де́во, па́мять Твоя́
/ вся собра́ к весе́лию ве́рныя, / начина́ющей Мариа́ме,
с ли́ки и тимпа́ны, / Твоему́ пою́щия Единоро́дному: /
сла́вно я́ко просла́вися.</p>

<p class="MsoNormal" id="n22068"><span style="color:red" id="n22069">Д</span>а провожда́ют невеще́ственнии
чи́нове / небоше́ственное в Сио́н Боже́ственное те́ло Твое́,
/ внеза́пу же сте́кшеся апо́стол мно́жество от коне́ц,
Богоро́дице, Тебе́ предста́ша а́бие, / с ни́миже, Чи́стая,
Твою́ честну́ю, Де́во, па́мять сла́вим.</p>

<p class="MsoNormal" id="n22070"><span style="color:red" id="n22071">П</span>обе́дныя по́чести взяла́
еси́ на естество́, Чи́стая, Бо́га ро́ждши, / оба́че
же, подо́бящися Творцу́ Твоему́ и Сы́ну, / па́че естества́
повину́ешися есте́ственным зако́ном. / Те́мже уме́рши,
с Сы́ном востае́ши, ве́чнующи.</p>

<h4 id="n22072">Другий канон Иоанна Дамаскина, глас 4.<br id="n22073">
Песнь 1.</h4>

<p class="MsoNormal" id="n22074"><span style="color:red" id="n22075">Ирмос:</span> Отве́рзу уста́
моя́, / и напо́лнятся Ду́ха, / и сло́во отры́гну Цари́це
Ма́тери, / и явлю́ся, све́тло торжеству́я, / и воспою́,
ра́дуяся, Тоя́ успе́ние.</p>

<p class="MsoNormal" id="n22076"><span style="color:red" id="n22077">Д</span>е́вы отрокови́цы, с
Мариями́ею проро́чицею песнь исхо́дную ны́не воскли́кните:
/ Де́ва бо и еди́на Богома́ти ко прия́тию Небе́сному преставля́ется.</p>

<p class="MsoNormal" id="n22078"><span style="color:red" id="n22079">Д</span>осто́йно, я́ко одушевле́нное
Тя Не́бо, прия́ша Небе́сная, Пречи́стая, Боже́ственная
селе́ния, / и предста́, све́тло укра́шена, я́ко Неве́ста,
Всенепоро́чная, Царю́ и Бо́гу.</p>

<h3 id="n22080">Песнь 3.</h3>

<p class="MsoNormal" id="n22081"><span style="color:red" id="n22082">Ирмос:</span> Соде́тельная и содержи́тельная
всех / Бо́жия Му́дросте и Си́ло, / непрекло́нну, недви́жиму
Це́рковь утверди́, Христе́, / еди́н бо еси́ Свят, / во
святы́х почива́яй.</p>

<p class="MsoNormal" id="n22083"><span style="color:red" id="n22084">Ж</span>ену́ Тя ме́ртвенну,
но па́че естества́ и Ма́терь Бо́жию / ви́девше, Всенепоро́чная,
сла́внии апо́столи / ужа́сно прикаса́хуся рука́ми сла́вою
облиста́ющей, / я́ко богоприя́тное Селе́ние ви́дяще.</p>

<p class="MsoNormal" id="n22085"><span style="color:red" id="n22086">П</span>ости́же ру́це досади́тельныя
де́рзаго, усече́нием суд нане́с, / Бо́гу сохра́ньшу честь
одушевле́нному Киво́ту, сла́вою Божества́, / в Не́мже Сло́во
плоть бысть.</p>

<p class="MsoNormal" id="n22087">&nbsp;</p>

<p class="MsoNormal" id="n22088"><span style="color:red" id="n22089">Ин. Ирмос:</span> Твоя́ песносло́вцы,
Богоро́дице, / живы́й и незави́стный Исто́чниче, / лик себе́
совоку́пльшия, духо́вно утверди́, / в Боже́ственней па́мяти
Твое́й / венце́в сла́вы сподо́би.</p>

<p class="MsoNormal" id="n22090"><span style="color:red" id="n22091">О</span>т ме́ртвых чресл произве́дшися,
естество́м подо́бна, Чи́стая, исхожде́ние разреши́, / ро́ждши
же су́щую Жизнь, / к Жи́зни преста́вися Боже́ственней и Ипоста́сней.</p>

<p class="MsoNormal" id="n22092"><span style="color:red" id="n22093">Л</span>ик Богосло́вов от коне́ц,
свы́ше же А́нгел мно́жества / к Сио́ну идя́ху всеси́льным
манове́нием, / достодо́лжно, Влады́чице, Твоему́ погребе́нию
служа́ще.</p>

<h3 id="n22094">Ипакои, глас 8:</h3>

<p class="MsoNormal" id="n22095"><span style="color:red" id="n22096">Б</span>лажи́м Тя, вси ро́ди,
Богоро́дице Де́во, / в Тя бо Невмести́мый Христо́с Бог наш вмести́тися
благоволи́. / Блаже́ни есмы́ и мы, предста́тельство Тя иму́ще:
/ день бо и нощь мо́лишися о нас и ро́ди христиа́нстии Твои́ми
моли́твами утвержда́ются. / Тем, воспева́юще, вопие́м Ти: /
ра́дуйся, Благода́тная, Госпо́дь с Тобо́ю.</p>

<h3 id="n22097">Песнь 4.</h3>

<p class="MsoNormal" id="n22098"><span style="color:red" id="n22099">Ирмос:</span> Ре́чи проро́ков
и гада́ния / воплоще́ние прояви́ша от Де́вы Твое́, Христе́:
/ сия́ние блиста́ния Твоего́ во свет язы́ков изы́дет, /
и возгласи́т Тебе́ бе́здна с весе́лием: / си́ле Твое́й
сла́ва, Человеколю́бче.</p>

<p class="MsoNormal" id="n22100"><span style="color:red" id="n22101">В</span>и́дите, лю́дие, и чуди́теся:
/ Гора́ бо свята́я и я́вственная Бо́гу в Небе́сныя оби́тели
превы́шше взе́млется, / Не́бо земно́е в Небе́сное и нетле́нное
селе́ние вселя́емо.</p>

<p class="MsoNormal" id="n22102"><span style="color:red" id="n22103">Ж</span>и́зни присносу́щныя
и лу́чшия смерть Твоя́ бысть прехожде́ние, Чи́стая, / от привре́менныя
к Боже́ственней вои́стинну и непреходи́мей преставля́я Тя, Чи́стая,
/ в весе́лии Сы́на зре́ти Твоего́ и Го́спода.</p>

<p class="MsoNormal" id="n22104"><span style="color:red" id="n22105">В</span>зя́шася две́ри Небе́сныя,
и А́нгели воспе́ша, / и прия́т Христо́с де́вства Своея́
Ма́тере сосу́д; / Херуви́ми подъя́ша Тя с весе́лием, /
Серафи́ми же сла́вят, ра́дующеся.</p>

<p class="MsoNormal" id="n22106">&nbsp;</p>

<p class="MsoNormal" id="n22107"><span style="color:red" id="n22108">Ин. Ирмос:</span> Неизсле́дный Бо́жий
сове́т, / е́же от Де́вы воплоще́ния Тебе́, Вы́шняго,
/ проро́к Авваку́м, усмотря́я, зовя́ше: / сла́ва си́ле
Твое́й, Го́споди.</p>

<p class="MsoNormal" id="n22109"><span style="color:red" id="n22110">Ч</span>у́до бя́ше зре́ти
Не́бо всех Царя́ одушевле́нное, / испражне́ния преходя́щее
земна́я, я́ко чу́дна дела́ Твоя́! / Сла́ва си́ле
Твое́й, Го́споди.</p>

<p class="MsoNormal" id="n22111"><span style="color:red" id="n22112">А́</span>ще и непости́жный
Сея́ Плод, И́мже небеса́ бы́ша, / погребе́ние прия́т
во́лею, я́ко мертв; / ка́ко погребе́ния отве́ржется неискусобра́чно
Ро́ждшая?</p>

<p class="MsoNormal" id="n22113"><span style="color:red" id="n22114">В</span> преставле́нии Твое́м,
Ма́ти Бо́жия, простра́ннейшее те́ло Твое́ и богоприя́тное
/ а́нгельская во́инства свяще́нными кри́лы тре́петом и
ра́достию покрыва́ху.</p>

<h3 id="n22115">Песнь 5.</h3>

<p class="MsoNormal" id="n22116"><span style="color:red" id="n22117">Ирмос:</span> Бо́жию и неизрече́нную
добро́ту / доброде́телей Твои́х, Христе́, испове́м: / от
Присносу́щныя бо Сла́вы / Соприсносу́щное и Ипоста́сное возсия́вый
Сия́ние, / из де́вственныя утро́бы / су́щим во тьме и се́ни
вопло́щся, / возсия́л еси́ Со́лнце.</p>

<p class="MsoNormal" id="n22118"><span style="color:red" id="n22119">Я́</span>ко на о́блаце, Де́во,
апо́стольский лик носи́мь, / к Сио́ну от коне́ц служи́ти
Тебе́, О́блаку ле́гкому, собира́шеся: / от Нея́же Вы́шний
Бог су́щим во тьме и се́ни Пра́ведное возсия́ Со́лнце.</p>

<p class="MsoNormal" id="n22120"><span style="color:red" id="n22121">Т</span>руб богоприя́тнии язы́цы
богосло́вных муже́й благогла́снейше Богоро́дице вопия́ху,
/ исхо́дную возглаша́юще песнь Ду́хом: / ра́дуйся, нетле́нный
Исто́чниче / Бо́жия живонача́льнаго и спаси́тельнаго всем воплоще́ния.</p>

<p class="MsoNormal" id="n22122">&nbsp;</p>

<p class="MsoNormal" id="n22123"><span style="color:red" id="n22124">Ин. Ирмос:</span> Ужасо́шася вся́ческая
/ о честне́м успе́нии Твое́м: / Ты бо, Неискусобра́чная Де́во,
/ от земли́ преста́вилася еси́ к ве́чным оби́телем / и
к безконе́чней жи́зни, / всем, воспева́ющим Тя, / спасе́ние
подава́ющая.</p>

<p class="MsoNormal" id="n22125"><span style="color:red" id="n22126">Д</span>а возглася́т трубы́
богосло́вов днесь, / язы́к же многовеща́нный челове́ческий ны́не
да восхва́лит, / да огласи́т же возду́х, безме́рным сия́я
све́том, / А́нгели да пою́т Пречи́стыя Де́вы успе́ние.</p>

<p class="MsoNormal" id="n22127"><span style="color:red" id="n22128">С</span>осу́д подоба́ше избра́нный,
пе́нием Ти весь удивля́емь, Деви́це, исхо́ден, / весь освяще́н
Бо́гови, всем богоприя́тен, / и сей и́стинно явля́емый, Богоро́дице
Всепе́тая.</p>

<h3 id="n22129">Песнь 6.</h3>

<p class="MsoNormal" id="n22130"><span style="color:red" id="n22131">Ирмос:</span> Морски́й пучиноро́дный
ки́тов вну́тренний огнь – / тридне́внаго Твоего́ погребе́ния
проображе́ние, / его́же Ио́на проро́к показа́ся. / Спасе́н
бо, я́ко и предпосла́ся, неврежде́н, вопия́ше: / пожру́
Ти со гла́сом хвале́ния, Го́споди.</p>

<p class="MsoNormal" id="n22132"><span style="color:red" id="n22133">Д</span>ае́т Тебе́ я́же
превы́ше естества́ Царь всех Бог: / в рождестве́ бо Де́ву я́коже
сохрани́, та́ко во гро́бе те́ло соблюде́ нетле́нно
/ и спросла́ви Боже́ственным преставле́нием, / честь Тебе́,
я́ко Сын Ма́тери, да́руя.</p>

<p class="MsoNormal" id="n22134"><span style="color:red" id="n22135">В</span>ои́стинну Тя, я́ко
све́тел све́щник невеще́ственнаго Све́та, / кади́льницу
злату́ю Боже́ственнаго У́гля, во Свята́я святы́х всели́,
/ ру́чку и жезл, скрижа́ль богопи́санную, ковче́г святы́й,
/ трапе́зу Сло́ва жи́зни, Де́во, Рождество́ Твое́.</p>

<p class="MsoNormal" id="n22136">&nbsp;</p>

<p class="MsoNormal" id="n22137"><span style="color:red" id="n22138">Ин. Ирмос:</span> Боже́ственное
сие́ и всечестно́е / соверша́юще пра́зднество, / Богому́дрии,
Богома́тере, / прииди́те, рука́ми воспле́щим, / от Нея́
ро́ждшагося Бо́га сла́вим.</p>

<p class="MsoNormal" id="n22139"><span style="color:red" id="n22140">И</span>з Тебе́ Жизнь возсия́,
ключи́ де́вства не руши́вши; / ка́ко у́бо пречи́стое
и живонача́льное Твое́ те́ло / искуше́ния сме́рти бысть
прича́стно?</p>

<p class="MsoNormal" id="n22141"><span style="color:red" id="n22142">Ж</span>и́зни бы́вши храм,
жизнь присносу́щную улучи́ла еси́: / сме́ртию бо к животу́
премину́ла еси́, / Я́же Жизнь ро́ждши воипоста́сную.</p>

<h3 id="n22143">Кондак, глас 2:</h3>

<p class="MsoNormal" id="n22144"><span style="color:red" id="n22145">В</span> моли́твах Неусыпа́ющую
Богоро́дицу / и в предста́тельствах непрело́жное упова́ние /
гроб и умерщвле́ние не удержа́ста: / я́коже бо Живота́ Ма́терь
/ к животу́ преста́ви / во утро́бу Всели́выйся присноде́вственную.</p>

<p class="MsoNormal" id="n22146"><span style="color:red" id="n22147">Икос:</span> Огради́ моя́ помышле́ния,
Христе́ мой, / и́бо Сте́ну ми́ра воспе́ти дерза́ю,
Чи́стую Ма́терь Твою́, / на столпе́ глаго́л укрепи́
мя и в тя́жких мы́слех заступи́ мя, / Ты бо взыва́ющим и прося́щим
ве́рою моле́ния исполня́еши. / Ты мне у́бо да́руй язы́к
прино́сен и по́мысл непосты́ден: / вся́кое бо дая́ние сия́ния
от Тебе́ низпосыла́ется, Светопода́телю, / во утро́бу всели́выйся
присноде́вственную.</p>

<h3 id="n22148">Песнь 7.</h3>

<p class="MsoNormal" id="n22149"><span style="color:red" id="n22150">Ирмос:</span> Безсту́дней я́рости
же и огню́ / Боже́ственное жела́ние сопротивля́яся, / огнь у́бо
ороша́ше, / я́рости же смея́шеся, / богодохнове́нною слове́сною
преподо́бных тривеща́нною цевни́цею / противовеща́я мусики́йским
орга́ном посреди́ пла́мене: / препросла́вленный отце́в
и наш Бо́же, благослове́н еси́.</p>

<p class="MsoNormal" id="n22151"><span style="color:red" id="n22152">Б</span>огоде́ланныя скрижа́ли
Моисе́й, пи́санныя Боже́ственным Ду́хом, я́ростию сокруши́,
/ но сего́ Влады́ка Ро́ждшую неврежде́нну в Небе́сныя сохра́нь
до́мы ны́не внутрь всели́. / С Не́ю игра́юще, вопие́м
Христу́: / препросла́вленный отце́в и наш Бо́же, благослове́н
еси́.</p>

<p class="MsoNormal" id="n22153"><span style="color:red" id="n22154">В</span> кимва́лех – усты́
чи́стыми, мусики́йски же – се́рдцем све́тлым, / доброгла́сною
трубо́ю – высо́кою мы́слию, / Де́вы и Чи́стыя в наро́читый
избра́нный день преставле́ния, / де́тельными пле́щуще рука́ми,
вопие́м: / препросла́вленный отце́в и наш Бо́же, благослове́н
еси́.</p>

<p class="MsoNormal" id="n22155"><span style="color:red" id="n22156">Б</span>огому́дрии, собери́теся,
лю́дие: / Бо́жия бо сла́вы Селе́ние от Сио́на преставля́ется
к Небе́сному жили́щу, / иде́же глас чист пра́зднующих, / глас
несказа́ннаго ра́дования, и в весе́лии вопию́щих Христу́:
/ препросла́вленный отце́в и наш Бо́же, благослове́н еси́.</p>

<p class="MsoNormal" id="n22157">&nbsp;</p>

<p class="MsoNormal" id="n22158"><span style="color:red" id="n22159">Ин. Ирмос:</span> Не послужи́ша
тва́ри Богому́дрии, / па́че Созда́вшаго, / но, о́гненное
преще́ние му́жески попра́вше, / ра́довахуся, пою́ще: /
препе́тый отце́в Госпо́дь и Бог, благослове́н еси́.</p>

<p class="MsoNormal" id="n22160"><span style="color:red" id="n22161">Ю́</span>ноши и де́вы, Де́выя
же и Богома́тере па́мять чту́ще, / ста́рцы, и мона́си,
ца́рие и судии́, по́йте: / оте́ц на́ших Го́споди и
Бо́же, благослове́н еси́.</p>

<p class="MsoNormal" id="n22162"><span style="color:red" id="n22163">Д</span>а востру́бят трубо́ю
духо́вною го́ры Небе́сныя, / да ра́дуются хо́лми, и да
игра́ют Боже́ственнии апо́столи: / Цари́ца к Сы́ну преставля́ется,
с Ним ца́рствующи.</p>

<p class="MsoNormal" id="n22164"><span style="color:red" id="n22165">В</span>сесвяще́нное преставле́ние
Боже́ственныя Твоея́ и Нетле́нныя Ма́тере / преми́рныя
Вы́шних сил совокупи́ чи́ны, / весели́тися с су́щими на
земли́, Тебе́ пою́щими: / Бо́же, благослове́н еси́.</p>

<h3 id="n22166">Песнь 8.</h3>

<p class="MsoNormal" id="n22167"><span style="color:red" id="n22168">Ирмос:</span> Пла́мень, ороша́ющ
преподо́бныя, / злочести́выя же попаля́ющ, / А́нгел Бо́жий
всемо́щный показа́ отроко́м, / живонача́льный же исто́чник
соде́ла Богоро́дицу, / тлю сме́рти и живо́т точа́щу пою́щим:
/ Соде́теля еди́наго пои́м, изба́вленнии, / и превозно́сим
во вся ве́ки.</p>

<p class="MsoNormal" id="n22169"><span style="color:red" id="n22170">Г</span>лаго́лы после́доваху
Боже́ственному Ковче́гу свяще́нному / все мно́жество Богосло́вов
в Сио́не: / ка́мо и́деши ны́не, Ски́ние, – зову́ще,
– Бо́га Жива́го? / Не преста́й призира́ющи ве́рою пою́щия:
/ Соде́теля еди́наго пое́м, изба́вленнии, и превозно́сим
во вся ве́ки.</p>

<p class="MsoNormal" id="n22171"><span style="color:red" id="n22172">Я́</span>коже, возде́вши ру́це,
исхо́диши, Всенепоро́чная, / ру́це, и́миже Бо́га носи́ла
еси́ пло́тию, / со дерзнове́нием, я́ко Ма́ти, рекла́
еси́ к Рожде́нному: / я́же Ми дал еси́, во ве́ки сохрани́,
вопию́щия Тебе́: / Соде́теля еди́наго пое́м, изба́вленнии,
и превозно́сим во вся ве́ки.</p>

<p class="MsoNormal" id="n22173">&nbsp;</p>

<p class="MsoNormal" id="n22174"><span style="color:red" id="n22175">Ин. Ирмос:</span> О́троки благочести́выя
в пещи́ / Рождество́ Богоро́дично спасло́ есть, / тогда́
у́бо образу́емое, / ны́не же де́йствуемое, / вселе́нную
всю воздвиза́ет пе́ти Тебе́: / Го́спода по́йте, дела́,
/ и превозноси́те Его́ во вся ве́ки.</p>

<p class="MsoNormal" id="n22176"><span style="color:red" id="n22177">П</span>а́мять Твою́, Чи́стая
Де́во, / Нача́ла же, и Вла́сти, и Си́лы, А́нгели, Арха́нгели,
/ Престо́ли, Госпо́дьства, Херуви́ми сла́вят и стра́шнии
Серафи́ми; / челове́ческий же род – пое́м и превозно́сим во
вся ве́ки.</p>

<p class="MsoNormal" id="n22178"><span style="color:red" id="n22179">И́</span>же стра́нно всели́выйся,
Богоро́дице, в чи́стое чре́во Твое́, воплоща́емь, / Сей,
всесвяще́нный дух Твой прие́м, / у Себе́ упоко́и, я́ко
должни́к Сын. / Те́мже Тя пое́м, Де́во, и превозно́сим
во вся ве́ки.</p>

<p class="MsoNormal" id="n22180"><span style="color:red" id="n22181">О</span>, вы́ше ума́ чуде́с
Присноде́вы же и Богома́тере! / Во гроб бо все́льшися, показа́
рай. / Ему́же предстоя́ще днесь, ра́дующеся, пое́м: / Го́спода
по́йте, дела́, и превозноси́те Его́ во вся ве́ки.</p>

<p class="MsoNormal" id="n22182"><span style="color:red" id="n22183">На 9-й песни </span>Честне́йшую:<span style="color:red" id="n22184"> не поем, но поем припевы праздника:</span> Ро́ди вси, блажи́м
Тя, / еди́ну Богоро́дицу. <span style="color:red" id="n22185">Или:</span> А́нгели,
успе́ние Пречи́стыя ви́девше, удиви́шася, / ка́ко Де́вая
восхо́дит от земли́ на Не́бо. <span style="color:red" id="n22186">Таже ирмос:</span>
Побежда́ются естества́ уста́вы: <span style="color:red" id="n22187">И вторый
лик поет тойже припев и ирмос. И на кийждо тропарь поют тойже припев по единожды.</span></p>

<h3 id="n22188">Песнь 9.</h3>

<p class="MsoNormal" id="n22189"><span style="color:red" id="n22190">Ирмос:</span> Побежда́ются естества́
уста́вы / в Тебе́, Де́во Чи́стая: / де́вствует бо рождество́
и живо́т предобруча́ет смерть; / по рождестве́ Де́ва и по сме́рти
жива́, / спаса́еши при́сно, Богоро́дице, насле́дие Твое́.</p>

<p class="MsoNormal" id="n22191"><span style="color:red" id="n22192">Д</span>ивля́хуся А́нгельския
си́лы, в Сио́не смотря́юще своего́ Влады́ку, / же́нскую
ду́шу рука́ми нося́щаго, / пречи́сто бо Ро́ждшей сыноле́пно
провозглаша́ше: / гряди́, Чи́стая, с Сы́ном и Бо́гом просла́влена
бу́ди.</p>

<p class="MsoNormal" id="n22193"><span style="color:red" id="n22194">О</span>пря́та лик апо́стольский
богоприя́тное те́ло Твое́, / со стра́хом зря́ще и гла́сом
ве́лиим веща́юще: / в Небе́сныя до́мы к Сы́ну восходя́щи,
спаса́еши при́сно, Богоро́дице, насле́дие Твое́.</p>

<p class="MsoNormal" id="n22195"><span style="color:red" id="n22196">Посем первый лик поет втораго канона
припев: </span>Велича́й, душе́ моя́, / от земли́ на Не́бо
честно́е преставле́ние Бо́жия Ма́тере. <span style="color:red" id="n22197">И ирмос: </span>Всяк земноро́дный: <span style="color:red" id="n22198">И вторый лик поет тойже припев и ирмос. И на кийждо тропарь поют
тойже припев по единожды.</span></p>

<p class="MsoNormal" id="n22199">&nbsp;</p>

<p class="MsoNormal" id="n22200"><span style="color:red" id="n22201">Ин. Ирмос:</span> Всяк земноро́дный
/ да взыгра́ется, Ду́хом просвеща́емь, / да торжеству́ет же
Безпло́тных умо́в естество́, / почита́ющее свяще́нное преставле́ние
Богома́тере, / и да вопие́т: / ра́дуйся, Всеблаже́нная Богоро́дице,
/ Чи́стая Присноде́во.</p>

<p class="MsoNormal" id="n22202"><span style="color:red" id="n22203">П</span>рииди́те в Сио́н, на
Боже́ственную и ту́чную Го́ру жива́го Бо́га, / возра́дуемся,
Богоро́дицу зря́ще: / к зело́ бо лу́чшей и Боже́ственней
се́ни, / я́ко Ма́терь, Сию́ во Свята́я святы́х Христо́с
преста́ви.</p>

<p class="MsoNormal" id="n22204"><span style="color:red" id="n22205">П</span>рииди́те, ве́рнии,
ко гро́бу присту́пим Бо́жия Ма́тере / и обы́мем, сердцы́
и устна́ми, очесы́ и лице́м чи́сто прикаса́ющеся / и почерпа́юще
исцеле́ний незави́стныя да́ры от исто́чника приснотеку́щаго.</p>

<p class="MsoNormal" id="n22206"><span style="color:red" id="n22207">П</span>риими́ от нас песнь исхо́дную,
Ма́ти жива́го Бо́га, / и светоно́сною Твое́ю и Боже́ственною
осени́ благода́тию, / во́инству – победи́тельная, христолю́бным
лю́дем – мир, / оставле́ние – пою́щим и душа́м спасе́ние
подаю́щи.</p>

<p class="MsoNormal" id="n22208"><span style="color:red" id="n22209">Таже, оба лика, сшедшеся вкупе, поют
перваго канона припев и ирмос:</span> Побежда́ются естества́: <span style="color:red" id="n22210">И втораго канона припев и ирмос: </span>Всяк земноро́дный:
<span style="color:red" id="n22211">И поклон.</span></p>

<h3 id="n22212">Светилен.<br id="n22213">
Подобен: Не́бо звезда́ми:</h3>

<p class="MsoNormal" id="n22214"><span style="color:red" id="n22215">А</span>по́столи, от коне́ц
совоку́пльшеся зде, / в Гефсимани́йстей ве́си погреби́те те́ло
Мое́, / и Ты, Сы́не и Бо́же Мой, приими́ дух Мой. <span style="color:red" id="n22216">(3)</span></p>

<h3 id="n22217">На хвалитех стихиры на 4, глас 4.<br id="n22218">
Подобен: Я́ко до́бля:</h3>

<p class="MsoNormal" id="n22219"><span style="color:red" id="n22220">В</span> сла́вном успе́нии
Твое́м / Небеса́ ра́дуются, / и а́нгельская возра́довашася
во́инства, / вся же земля́ весели́тся, / песнь Тебе́ исхо́дную
провозглаша́ющи, / Ма́тери все́ми Влады́чествующаго, / Неискусобра́чная
Пресвята́я Де́во, / Я́же род челове́ческий изба́вльшая
/ прароди́тельнаго осужде́ния. <span style="color:red" id="n22221">(2)</span></p>

<p class="MsoNormal" id="n22222"><span style="color:red" id="n22223">О</span>т коне́ц стеко́шася
/ апо́столов лу́чшии, / богонача́льным манове́нием, погребсти́
Тя, / и от земли́ взе́млему Тя к высоте́ зря́ще, / глас Гаврии́лов
ра́достию вопия́ху Тебе́: / ра́дуйся, Носи́ло Божества́
всего́. / Ра́дуйся, Еди́на, земна́я с Вы́шними / Рождество́м
Твои́м совоку́пльшая.</p>

<p class="MsoNormal" id="n22224"><span style="color:red" id="n22225">Я́</span>же Живо́т ро́ждшая,
/ к жи́зни премину́ла еси́, / честны́м успе́нием Твои́м,
/ безсме́ртней, / доринося́щим Тя А́нгелом, / Нача́лом и Си́лам,
/ апо́столом и проро́ком / и всей тва́ри, / прие́мшу же нетле́нными
дла́ньми Сы́ну Твоему́ / непоро́чную ду́шу Твою́,
/ Де́во Ма́ти Богоневе́сто.</p>

<p class="MsoNormal" id="n22226"><span style="color:red" id="n22227">Слава, и ныне, глас 6: </span>На безсме́ртное
Твое́ успе́ние, / Богоро́дице, Ма́ти Живота́, / о́блацы
апо́столы по возду́ху восхища́ху, / и, по ми́ру разсе́янныя,
/ во еди́ном ли́це предста́ша пресвято́му Твоему́ те́лу,
/ е́же и погре́бше че́стно, / глас Тебе́ Гаврии́лов, пою́ще,
вопия́ху: / ра́дуйся, Благода́тная, Де́во, / Ма́ти Безневе́стная,
/ Госпо́дь с Тобо́ю. / С ни́миже, я́ко Сы́на Твоего́
и Бо́га на́шего, моли́ / спасти́ся душа́м на́шим.</p>

<h3 id="n22228">Славословие великое. И отпуст:</h3>

<p class="MsoNormal" id="n22229"><span style="color:red" id="n22230">Х</span>ристо́с, и́стинный
Бог наш, моли́твами пречи́стыя Своея́ Ма́тере, святы́х
сла́вных и всехва́льных Апо́стол, святы́х пра́ведных Богооте́ц
Иоаки́ма и А́нны, и всех святы́х, поми́лует и спасе́т нас,
я́ко Благ и Человеколю́бец.</p>

<p class="MsoNormal" id="n22231"><span style="color:red" id="n22232">И дается елей от кандила Пресвятыя Богородицы,
и час 1-й, и конечный отпуст.</span></p>

<p class="MsoNormal" id="n22233">&nbsp;</p>

<h2 id="n22234"><a name="_НА_ЛИТУРГИИ_19" id="n22235"></a>НА ЛИТУРГИИ</h2>

<p class="MsoNormal" id="n22236"><span style="color:red" id="n22237">Блаженны 1-го канона, песнь 3-я на 4,
и 2-го канона, песнь 6-я на 4.</span></p>

<p class="MsoNormal" id="n22238"><a name="_GoBack" id="n22239"></a><span style="color:red" id="n22240">Аще изволит
предстоятель, поем антифоны праздника.</span></p>

<h3 id="n22241">Антифон 1, глас 2.</h3>

<p class="MsoNormal" id="n22242"><span style="color:red" id="n22243">Стих 1:</span> Воскли́кните
Го́сподеви, / вся земля́.</p>

<p class="MsoNormal" id="n22244"><b id="n22245"><span style="color:red" id="n22246">М</span>оли́твами
Богоро́дицы, Спа́се, / спаси́ нас.</b></p>

<p class="MsoNormal" id="n22247"><span style="color:red" id="n22248">Стих 2:</span> Испове́дайтеся
Ему́, / хвали́те и́мя Его́.</p>

<p class="MsoNormal" id="n22249"><b id="n22250"><span style="color:red" id="n22251">М</span>оли́твами
Богоро́дицы, Спа́се, / спаси́ нас.</b></p>

<p class="MsoNormal" id="n22252"><span style="color:red" id="n22253">Стих 3:</span> Во гра́де
Го́спода сил, / во гра́де Бо́га на́шего.</p>

<p class="MsoNormal" id="n22254"><b id="n22255"><span style="color:red" id="n22256">М</span>оли́твами
Богоро́дицы, Спа́се, / спаси́ нас.</b></p>

<p class="MsoNormal" id="n22257"><span style="color:red" id="n22258">Стих 4:</span> Бысть в ми́ре
ме́сто Его́ / и жили́ще Его́ в Сио́не.</p>

<p class="MsoNormal" id="n22259"><b id="n22260"><span style="color:red" id="n22261">М</span>оли́твами
Богоро́дицы, Спа́се, / спаси́ нас.</b></p>

<p class="MsoNormal" id="n22262"><span style="color:red" id="n22263">Слава, и ныне:</span>
Моли́твами Богоро́дицы, Спа́се, / спаси́ нас.</p>

<h3 id="n22264">Антифон 2, глас 2.</h3>

<p class="MsoNormal" id="n22265"><span style="color:red" id="n22266">Стих 1:</span> Лю́бит
Госпо́дь врата́ Сио́ня / па́че всех селе́ний
Иа́ковлих.</p>

<p class="MsoNormal" id="n22267"><b id="n22268"><span style="color:red" id="n22269">С</span>паси́ ны, Сы́не
Бо́жий, / во святы́х ди́вен сый, пою́щия Ти: /
аллилу́иа.</b></p>

<p class="MsoNormal" id="n22270"><span style="color:red" id="n22271">Стих 2:</span> Пресла́вная
глаго́лашася о Тебе́, / гра́де Бо́жий.</p>

<p class="MsoNormal" id="n22272"><b id="n22273"><span style="color:red" id="n22274">С</span>паси́ ны, Сы́не
Бо́жий, / во святы́х ди́вен сый, пою́щия Ти: /
аллилу́иа.</b></p>

<p class="MsoNormal" id="n22275"><span style="color:red" id="n22276">Стих 3:</span> Бог основа́ /
и́ в век.</p>

<p class="MsoNormal" id="n22277"><b id="n22278"><span style="color:red" id="n22279">С</span>паси́ ны, Сы́не
Бо́жий, / во святы́х ди́вен сый, пою́щия Ти: /
аллилу́иа.</b></p>

<p class="MsoNormal" id="n22280"><span style="color:red" id="n22281">Стих 4:</span> Освяти́л есть / селе́ние
Свое́ Вы́шний.</p>

<p class="MsoNormal" id="n22282"><b id="n22283"><span style="color:red" id="n22284">С</span>паси́ ны, Сы́не
Бо́жий, / во святы́х ди́вен сый, пою́щия Ти: /
аллилу́иа.</b></p>

<p class="MsoNormal" id="n22285"><span style="color:red" id="n22286">Сла́ва, и ны́не:</span>
Единоро́дный Сы́не и Сло́ве Бо́жий:</p>

<h3 id="n22287">Антифон 3, глас 1.</h3>

<p class="MsoNormal" id="n22288"><span style="color:red" id="n22289">Стих 1:</span> Гото́во
се́рдце мое́, Бо́же, / гото́во се́рдце мое́.</p>

<h4 id="n22290">Тропарь, глас 1:</h4>

<p class="MsoNormal" id="n22291"><span style="color:red" id="n22292">В</span> рождестве́
де́вство сохрани́ла eси́, / во успе́нии ми́ра не
оста́вила eси́, Богоро́дице, / преста́вилася eси́ к
животу́, Ма́ти су́щи Живота́, / и моли́твами
Твои́ми избавля́еши от сме́рти ду́ши на́ша.</p>

<p class="MsoNormal" id="n22293"><span style="color:red" id="n22294">Стих 2:</span> Что возда́м
Го́сподеви о всех, / я́же воздаде́ ми.</p>

<p class="MsoNormal" id="n22295"><span style="color:red" id="n22296">Тропарь:</span> <b id="n22297">В рождестве́
де́вство сохрани́ла eси́:</b></p>

<p class="MsoNormal" id="n22298"><span style="color:red" id="n22299">Стих 3:</span> Ча́шу спасе́ния
прииму́ / и и́мя Госпо́дне призову́.</p>

<p class="MsoNormal" id="n22300"><span style="color:red" id="n22301">Тропарь:</span> <b id="n22302">В рождестве́
де́вство сохрани́ла eси́:</b></p>

<h3 id="n22303">Вход:</h3>

<p class="MsoNormal" id="n22304"><span style="color:red" id="n22305">П</span>рииди́те,
поклони́мся и припаде́м ко Христу́. / Спаси́ ны, Сы́не
Бо́жий, / моли́твами Богоро́дицы / пою́щия Ти:
аллилу́иа.</p>

<h4 id="n22306">Тропарь, глас 1:</h4>

<p class="MsoNormal" id="n22307"><span style="color:red" id="n22308">В</span> рождестве́ де́вство
сохрани́ла eси́, / во успе́нии ми́ра не оста́вила
eси́, Богоро́дице, / преста́вилася eси́ к животу́,
Ма́ти су́щи Живота́, / и моли́твами Твои́ми
избавля́еши от сме́рти ду́ши на́ша.</p>

<h4 id="n22309">Слава, и ныне: кондак, глас 2:</h4>

<p class="MsoNormal" id="n22310"><span style="color:red" id="n22311">В</span> моли́твах
Неусыпа́ющую Богоро́дицу / и в предста́тельствах
непрело́жное упова́ние / гроб и умерщвле́ние не удержа́ста:
/ я́коже бо Живота́ Ма́терь / к животу́ преста́ви / во
утро́бу Всели́выйся присноде́вственную.</p>

<p class="MsoNormal" id="n22312"><span style="color:red" id="n22313">Трисвятое.</span></p>

<h3 id="n22314">Прокимен, глас 3, песнь Богородицы:</h3>

<p class="MsoNormal" id="n22315"><span style="color:red" id="n22316">В</span>ели́чит душа́ Моя́
Го́спода, / и возра́довася дух Мой о Бо́зе Спа́се Мое́м.</p>

<p class="MsoNormal" id="n22317"><span style="color:red" id="n22318">Стих:</span> Я́ко призре́ на
смире́ние Рабы́ Своея́, се бо отны́не ублажа́т Мя вси ро́ди.</p>

<h3 id="n22319">Апостол к Филипписием, зачало 240.</h3>

<p class="MsoNormal" id="n22320"><span style="color:red" id="n22321">Б</span>ра́тие, сие́ да му́дрствуется
в вас, е́же и во Христе́ Иису́се. И́же во о́бразе Бо́жии
сы́й, не восхище́нием непщева́ бы́ти ра́вен Бо́гу.
Но Себе́ ума́лил, зрак раба́ прии́м, в подо́бии челове́честем
быв, и о́бразом обре́теся я́коже челове́к. Смири́л Себе́,
послушли́в быв да́же до сме́рти, сме́рти же кре́стныя.
Те́мже и Бог Его́ превознесе́, и дарова́ Ему́ и́мя,
е́же па́че вся́каго и́мене. Да о и́мени Иису́сове
вся́ко коле́но поклони́тся Небе́сных, и земны́х, и преиспо́дних.
И всяк язы́к испове́сть, я́ко Госпо́дь Иису́с Христо́с,
в сла́ву Бо́га Отца́.</p>

<p class="MsoNormal" align="right" style="text-align:right" id="n22322"><span style="font-size:
8.0pt;color:red" id="n22323">Флп 2:5–11</span></p>

<h3 id="n22324">Аллилуиа, глас 2.</h3>

<p class="MsoNormal" id="n22325"><span style="color:red" id="n22326">Стих:</span> Воскресни́, Го́споди,
в поко́й Твой, Ты и Киво́т святы́ни Твоея́. <span style="color:red" id="n22327">Стих:</span> Кля́тся Госпо́дь Дави́ду и́стиною
и не отве́ржется ея́.</p>

<h3 id="n22328">Евангелие Луки, зачало 54.</h3>

<p class="MsoNormal" id="n22329"><span style="color:red" id="n22330">В</span>о вре́мя о́но, вни́де
Иису́с в весь не́кую: жена́ же не́кая и́менем Ма́рфа
прия́т Его́ в дом свой. И сестра́ ей бе нарица́емая Мари́я,
я́же и се́дши при ногу́ Иису́сову, слы́шаше сло́во
Его́. Ма́рфа же мо́лвяше о мно́зе слу́жбе, ста́вши
же рече́: Го́споди, не бреже́ши ли, я́ко сестра́ моя́
еди́ну мя оста́ви служи́ти; рцы у́бо ей, да ми помо́жет.
Отвеща́в же Иису́с, рече́ ей: Ма́рфо, Ма́рфо, пече́шися
и мо́лвиши о мно́зе. Еди́но же есть на потре́бу. Мари́я
же благу́ю часть избра́, я́же не оты́мется от нея́. Бысть
же егда́ глаго́лаше сия́, воздви́гши не́кая жена́
глас от наро́да, рече́ Ему́: блаже́но чре́во носи́вшее
Тя, и сосца́, я́же еси́ ссал. Он же рече́: те́мже у́бо
блаже́ни слы́шащии сло́во Бо́жие, и храня́щии е́.</p>

<p class="MsoNormal" align="right" style="text-align:right" id="n22331"><span style="font-size:
8.0pt;color:red" id="n22332">Лк 10:38–42; 11:27–28</span></p>

<h3 id="n22333">Вместо Достойно:</h3>

<p class="MsoNormal" id="n22334"><span style="color:red" id="n22335">А́</span>нгели, успе́ние Пречи́стыя
ви́девше, удиви́шася, / ка́ко Де́вая восхо́дит от земли́
на Не́бо.</p>

<p class="MsoNormal" id="n22336"><span style="color:red" id="n22337">Ирмос, глас 1:</span> Побежда́ются
естества́ уста́вы / в Тебе́, Де́во Чи́стая: / де́вствует
бо рождество́ и живо́т предобруча́ет смерть; / по рождестве́
Де́ва и по сме́рти жива́, / спаса́еши при́сно, Богоро́дице,
насле́дие Твое́. <span style="color:red" id="n22338">И до отдания.</span></p>

<h3 id="n22339">Причастен:</h3>

<p class="MsoNormal" id="n22340"><span style="color:red" id="n22341">Ч</span>а́шу спасе́ния прииму́,
/ и и́мя Госпо́дне призову́. / <span style="color:red" id="n22342">А</span>ллилу́иа,
<span style="color:red" id="n22343">трижды.</span></p>

<p class="MsoNormal" id="n22344"><span style="color:red" id="n22345">На трапезе утешение братии. Аще ли будет
праздник сей в среду или в пяток, разрешаем точию на рыбу и вино. Аще ли в понедельник,
и миряне разрешают на мясо, и сыры и яица. Монаси же точию на рыбу и вино.</span></p>

<p class="MsoNormal" id="n22346"><span style="color:red" id="n22347">Празднуется убо сей праздник девять дней.</span></p>

<p class="MsoNormal" id="n22348">&nbsp;</p>

<p class="MsoNormal" id="n22349">&nbsp;</p>

<p class="MsoNormal" id="n22350"><span style="color:red" id="n22351"><a href="#_ОГЛАВЛЕНИЕ" id="n22352"><span style="color:red" id="n22353">В оглавление.</span></a></span></p>

<p class="MsoNormal" id="n22354">&nbsp;</p>

</div>

<span style="font-size:12.0pt;font-family:&quot;Times New Roman&quot;,&quot;serif&quot;;color:red" id="n22355"><br clear="all" style="page-break-before:always" id="n22356">
</span>

<div class="WordSection51" id="n22357">

<p class="MsoNormal" align="right" style="text-align:right" id="n22358"><span style="color:
red" id="n22359">Месяца августа в 29-й день<a name="_Ref141613345" id="n22360"></a></span></p>

<h1 id="n22361"><a name="_УСЕКНОВЕНИЕ_ЧЕСТНЫЯ_ГЛАВЫ" id="n22362"></a>УСЕКНОВЕНИЕ ЧЕСТНЫЯ ГЛАВЫ<br id="n22363">
ЧЕСТНАГО СЛАВНАГО ПРОРОКА,<br id="n22364">
ПРЕДТЕЧИ И КРЕСТИТЕЛЯ ИОАННА</h1>

<h2 id="n22365"><a name="_НА_МАЛЕЙ_ВЕЧЕРНИ_5" id="n22366"></a>НА МАЛЕЙ ВЕЧЕРНИ</h2>

<h3 id="n22367">На Го́споди, воззва́х: стихиры на 4, глас 1.<br id="n22368">
Подобен: Небе́сных чино́в:</h3>

<p class="MsoNormal" id="n22369"><span style="color:red" id="n22370">П</span>редте́чу Иоа́нна и
Крести́теля Христо́ва, / прииди́те согла́сно, вси ве́рнии,
/ досто́йно почти́м приле́жно: / проро́к бо сый проро́чествует
бу́дущая, / я́ко служи́тель и таи́нник боголе́пен / неизрече́нных
чуде́с Христо́вых. <span style="color:red" id="n22371">(2)</span></p>

<p class="MsoNormal" id="n22372"><span style="color:red" id="n22373">И</span><span style="color:red" id="n22374">́</span>род
безу́мный / отсека́ет твою́ главу́ неща́дно, / облича́ющу
сего́ прескве́рный нрав; / Христо́с же тя, треблаже́нне, / я́ко
Крести́теля, главу́ содева́ет Це́ркви, / всех Соде́тель
Госпо́дь и всех Изба́витель.</p>

<p class="MsoNormal" id="n22375"><span style="color:red" id="n22376">Н</span>а блю́де принести́
твою́ главу́ / И́род беззако́нный / скве́рней Иродиа́де,
/ отсе́к со дерзнове́нием, / повелева́ет, всеблаже́нне. / О,
чу́до стра́шное, и пресла́вно слы́шание! / Но Христо́ва
Це́рковь ра́достно пра́зднует твое́ страда́ние.</p>

<p class="MsoNormal" id="n22377"><span style="color:red" id="n22378">Слава, глас 8: </span>Предте́че
Спа́сов, / а́ще и уби́йством разреши́ И́род тя, и́стины
пропове́дника, / но уст твои́х светолу́чная свеща́ / и су́щим
во а́де ве́ры сия́ние, / призыва́ющи, светя́ше. / Те́мже
моли́ поми́ловатися душа́м на́шим.</p>

<p class="MsoNormal" id="n22379"><span style="color:red" id="n22380">И ныне, Богородичен, глас тойже: </span>Влады́чице,
приими́ моли́твы раб Твои́х / и изба́ви нас / от вся́кия
ну́жды и печа́ли.</p>

<p class="MsoNormal" id="n22381"><span style="color:red" id="n22382">Прокимен дне.</span></p>

<h3 id="n22383">На стиховне стихиры, глас 2.<br id="n22384">
Подобен: До́ме Евфра́фов:</h3>

<p class="MsoNormal" id="n22385"><span style="color:red" id="n22386">Б</span>о́лий в рожде́нных
жена́ми / яви́лся еси́, блаже́нне, / я́ко Влады́ку
всех / крести́в, Иоа́нне, / проро́че, пропове́дниче и Предте́че.</p>

<p class="MsoNormal" id="n22387"><span style="color:red" id="n22388">Стих:</span> <b id="n22389">Честна</b><b id="n22390">́</b><b id="n22391">
пред Го́</b><b id="n22392">сподем / смерть преподо́</b><b id="n22393">бных Его́</b><b id="n22394">.</b></p>

<p class="MsoNormal" id="n22395"><span style="color:red" id="n22396">Е</span>гда́ Ироди́я / пия́нством
и блудо́м / одержи́ма ви́де / беззако́ннаго И́рода, / ко
уби́йству сего́ привлече́.</p>

<p class="MsoNormal" id="n22397"><span style="color:red" id="n22398">Стих:</span> <b id="n22399">В па</b><b id="n22400">́</b><b id="n22401">мять
ве́</b><b id="n22402">чную / бу́</b><b id="n22403">дет пра́</b><b id="n22404">ведник.</b></p>

<p class="MsoNormal" id="n22405"><span style="color:red" id="n22406">П</span>а́мять свяще́нную
/ Боже́ственнаго Иоа́нна и Крести́теля / любо́вию соверша́ем,
/ пою́ще Тро́ицу Пребоже́ственную.</p>

<h4 id="n22407">Слава, и ныне. Подобен тойже:</h4>

<p class="MsoNormal" id="n22408"><span style="color:red" id="n22409">Е</span>ди́на христиа́н упова́ние
/ и Предста́тельнице Чи́стая, / с Предте́чею / моли́ Сы́на
Твоего́ / о Твои́х рабе́х.</p>

<h3 id="n22410">Тропарь Предтечи, глас 2:</h3>

<p class="MsoNormal" id="n22411"><span style="color:red" id="n22412">П</span>а́мять пра́веднаго
с похвала́ми, / тебе́ же довле́ет свиде́тельство Госпо́дне,
Предте́че: / показа́л бо ся еси́ вои́стинну и проро́ков
честне́йший, / я́ко и в струя́х крести́ти сподо́бился еси́
Пропове́даннаго. / Те́мже за и́стину пострада́в, ра́дуяся,
/ благовести́л еси́ и су́щим во а́де Бо́га, я́вльшагося
пло́тию, / взе́млющаго грех ми́ра / и подаю́щаго нам ве́лию
ми́лость.</p>

<p class="MsoNormal" id="n22413"><span style="color:red" id="n22414">Слава, и ныне, Богородичен:</span> Вся
па́че смы́сла, / вся пресла́вная Твоя́, Богоро́дице,
та́инства, / чистоте́ запеча́танной и де́вству храни́му,
/ Ма́ти позна́лася еси́ нело́жна, / Бо́га ро́ждши
И́стиннаго. / Того́ моли́ спасти́ся душа́м на́шим.</p>

<h2 id="n22415"><a name="_НА_ВЕЛИЦЕЙ_ВЕЧЕРНИ_18" id="n22416"></a>НА ВЕЛИЦЕЙ ВЕЧЕРНИ</h2>

<p class="MsoNormal" id="n22417"><span style="color:red" id="n22418">Стихологисуем</span> Блаже́н муж:
<span style="color:red" id="n22419">1-й антифон.</span></p>

<h3 id="n22420">На Го́споди, воззва́х: поставим стихов 8<br id="n22421">
и поем стихиры самогласны. Глас 6. Иоанна монаха:</h3>

<p class="MsoNormal" id="n22422"><span style="color:red" id="n22423">Р</span>ождеству́ сотворя́ему
безсту́днаго И́рода, / скве́рныя пляса́вицы исполня́шеся
сложе́ние кля́твы: / Предте́чева бо глава́, отсе́кшися,
/ я́ко снедь, ноша́шеся на блю́де возлежа́щим. / О, пи́ра
ме́рзка, / непреподо́бна дея́ния / и уби́йства испо́лнена!
/ Но мы Крести́теля, я́ко в рожде́нных жена́ми бо́льша,
/ досто́йно чту́ще, ублажа́ем. <span style="color:red" id="n22424">(2)</span></p>

<p class="MsoNormal" id="n22425"><span style="color:red" id="n22426">П</span>ляса́ учени́ца вселука́ваго
диа́вола / и главу́ твою́, Предте́че, мзду взят. / О, пи́ра,
испо́лнена крове́й! / Лу́чше бе не кля́тися, И́роде беззако́ние,
лжи вну́че. / А́ще ли же и кля́лся еси́, / но не о добре́
кля́лся: / лу́чше бе солга́вшу жизнь получи́ти, / не́же
и́стинствовавшу главу́ Предте́чеву усе́кнути. / Но мы Крести́теля,
я́ко в рожде́нных жена́ми бо́льша, / досто́йно чту́ще,
ублажа́ем. <span style="color:red" id="n22427">(2)</span></p>

<p class="MsoNormal" id="n22428"><span style="color:red" id="n22429">Н</span>е подоба́ше ти, о И́роде,
/ прелюбодея́нию обличи́теля, / ра́ди раче́ния сатани́нска
/ и разжже́ния неи́стовнаго блуда́ / сме́ртию осуди́ти.
/ Не подоба́ше ти того́ всечестну́ю главу́ / пребеззако́нней
жене́ ра́ди кля́твы пляса́ния преда́ти бе́дне. / О,
ка́ко дерзну́л еси́ таково́ уби́йство соверши́ти!
/ Ка́ко же не опали́ся скве́рная пляса́вица, / посреди́
пи́ра на блю́де нося́щи сию́? / Но мы Крести́теля, я́ко
в рожде́нных жена́ми бо́льша, / досто́йно чту́ще, ублажа́ем.
<span style="color:red" id="n22430">(2)</span></p>

<p class="MsoNormal" id="n22431"><span style="color:red" id="n22432">П</span>а́ки Ироди́я бе́сится,
/ па́ки смуща́ется. / О, пляса́ния льсти́вна и пи́ра с
ле́стию! / Крести́тель усека́шеся, и И́род смуща́шеся.
/ Моли́твами, Го́споди, Твоего́ Предте́чи, / мир пода́ждь
душа́м на́шим. <span style="color:red" id="n22433">(2)</span></p>

<p class="MsoNormal" id="n22434"><span style="color:red" id="n22435">Слава, глас тойже: </span>Рождеству́
сотворя́ему безсту́днаго И́рода, / скве́рныя пляса́вицы
исполня́шеся сложе́ние кля́твы: / Предте́чева бо глава́,
отсе́кшися, / я́ко снедь, ноша́шеся на блю́де возлежа́щим.
/ О, пи́ра ме́рзка, / непреподо́бна дея́ния / и уби́йства
испо́лнена! / Но мы Крести́теля, я́ко в рожде́нных жена́ми
бо́льша, / досто́йно чту́ще, ублажа́ем.</p>

<p class="MsoNormal" id="n22436"><span style="color:red" id="n22437">И ныне, Богородичен, глас тойже:</span>
Кто Тебе́ не ублажи́т, Пресвята́я Де́во; / кто ли не
воспое́т Твоего́ Пречи́стаго Рождества́; / безле́тно
бо от Отца́ возсия́вый Сын Единоро́дный, / То́йже от
Тебе́, Чи́стыя, про́йде, / неизрече́нно вопло́щься, /
естество́м Бог Сый, / и естество́м быв Челове́к нас ра́ди;
/ не во двою́ лицу́ разделя́емый, / но во двою́
естеству́ / несли́тно познава́емый. / Того́ моли́,
Чи́стая Всеблаже́нная, / поми́ловатися душа́м на́шим.</p>

<p class="MsoNormal" id="n22438"><span style="color:red" id="n22439">Вход, прокимен дне, и чтения.</span></p>

<h3 id="n22440">Проро́чества Иса́иина чте́ние.</h3>

<p class="MsoNormal" id="n22441"><span style="color:red" id="n22442">Т</span>а́ко глаго́лет Госпо́дь:
утеша́йте, утеша́йте лю́ди Моя́, глаго́лет Бог: свяще́нницы,
глаго́лите в се́рдцы Иерусали́му, умоли́те его́, я́ко
умно́жися смире́ние его́. Разреши́ся бо грех его́, я́ко
прия́т из руки́ Госпо́дни сугу́ба согреше́ния своя́.
Глас вопию́щаго в пусты́ни: угото́вайте путь Госпо́день, пра́вы
твори́те стези́ Бо́гу на́шему. На го́ру высо́ку взы́ди,
благовеству́й Сио́ну, возвыша́й кре́постию глас свой, благовеству́й
Иерусали́му: вознеси́те, не бо́йтеся, Аз Госпо́дь Бог, Аз услы́шу
убо́гих, Изра́илев, и не оста́влю тех. Но отве́рзу от гор ре́ки
и посреде́ по́ля исто́чники сотворю́, пусты́ню в луг и
жа́ждущую зе́млю во исто́чники водны́я. Да возвесели́тся
не́бо свы́ше, и о́блацы да кропя́т пра́вду, да возсия́ет
земля́, и да прозя́бнет ми́лость, и пра́вда да возсия́ет
вку́пе. Глас весе́лия возвести́те, и услы́шано да бу́дет,
возвести́те да́же до коне́ц земли́, глаго́лите, я́ко
изба́ви Госпо́дь раба́ Своего́ Иа́кова, и а́ще вжа́ждут
в пусты́ни, источи́т им во́ду из ка́мене. Возвесели́ся,
непло́ды неражда́ющая, расто́ргни и возопи́й, неболе́вшая,
я́ко мно́га ча́да пусты́я па́че, не́жели иму́щия
му́жа.</p>

<p class="MsoNormal" align="right" style="text-align:right" id="n22443"><span style="font-size:
8.0pt;color:red" id="n22444">Ис 40:1–3, 9; 41:17–18; 45:8; 48:20–21; 54:1</span></p>

<h3 id="n22445">Проро́чества Малахи́ина чте́ние.</h3>

<p class="MsoNormal" id="n22446"><span style="color:red" id="n22447">Т</span>а́ко глаго́лет Госпо́дь
Вседержи́тель: се Аз посыла́ю А́нгела Моего́ пред лице́м
Твои́м, и́же угото́вит путь Твой пред Тобо́ю. И прии́дет
во храм Свой Госпо́дь, Его́же вы и́щете, и кто стерпи́т день
вхо́да Его́? Зане́же Тому́ приити́, я́ко огнь в горни́ле
и я́коже бы́лие перу́щих, и очи́стит, пояда́я и очища́я,
я́ко сребро́ и зла́то. И прии́дет к вам судо́м, и бу́дет
свиде́тель скор на лука́выя, и на прелюбоде́йцы, и на клену́щияся
и́менем Мои́м во лжу, и на лиша́ющия мзды нае́мника, и на наси́льствующия
вдови́цы и пха́ющия си́рыя, и на уклоня́ющия суд прише́льца,
и на не боя́щияся Его́, глаго́лет Госпо́дь Вседержи́тель.
Зане́ Аз Госпо́дь Бог ваш, и не изменю́ Себе́; и вы, сы́нове
Иа́ковли, уклони́стеся от зако́на и не сохрани́сте. Сего́
ра́ди обрати́теся ко Мне, и обращу́ся к вам, глаго́лет Госпо́дь
Вседержи́тель, и ублажа́т вас вси язы́цы, и разуме́йте, я́ко
Аз Госпо́дь, смотря́яй посреди́ пра́веднаго и посреде́
беззако́нника в день он, во́ньже сотворю́ снабде́ние лю́бящим
Мя. Позна́йте у́бо и помяни́те зако́н Моисе́ов, раба́
Моего́, я́коже запове́да вам в Хори́ве, ко всему́ Изра́илю
повеле́ние и оправда́ние. И се Аз послю́ вам Илию́ Фесви́тянина,
пре́жде да́же не приити́ дню Госпо́дню вели́кому просвеще́нному,
и́же напра́вит се́рдце отца́ к сы́ну и се́рдце челове́ка
ко и́скреннему своему́, да не, прише́д, поражу́ зе́млю
вско́ре, глаго́лет Госпо́дь Вседержи́тель, Бог Святы́й
Изра́илев.</p>

<p class="MsoNormal" align="right" style="text-align:right" id="n22448"><span style="font-size:
8.0pt;color:red" id="n22449">Мал 3:1; Мк 1:2; Мал 3:1–3, 5–7, 12, 18, 17; 4:4–6</span></p>

<h3 id="n22450">Прему́дрости Соломо́новы чте́ние.</h3>

<p class="MsoNormal" id="n22451"><span style="color:red" id="n22452">П</span>ра́ведник, а́ще пости́гнет
сконча́тися, в поко́и бу́дет. Осу́дит же пра́ведник умира́яй
живу́щия нечести́выя. У́зрят бо кончи́ну пра́веднаго и
не разуме́ют, что совеща́ша о нем, я́ко пове́ржет Госпо́дь
нечести́выя безгла́сны ниц и поколе́блет их от основа́ний, и
до после́дняго исче́знут в боле́зни, и па́мять их поги́бнет.
Прии́дут бо в помышле́ние согреше́ний свои́х ужа́сни, и
обличи́т их сопроти́в беззако́ния их. Тогда́ ста́нет в
дерзнове́нии мно́зе пра́ведник пред лице́м оскорби́вших
его́ и отмета́ющих труды́ его́. Ви́девше же его́,
смяту́тся стра́хом мно́гим и ужа́снутся о пресла́внем спасе́нии
его́. Реку́т бо в себе́, ка́ющеся, и в тесноте́ ду́ха
воздо́хнут и реку́т: сей бе, его́же име́хом не́когда в
посме́х и в при́тчу поноше́ния, безу́мнии, житие́ его́
вмени́хом неи́стово и кончи́ну его́ безче́стну. Ка́ко
вмени́ся в сыне́х Бо́жиих, и во святы́х жре́бий его́
есть? У́бо заблуди́хом от пути́ и́стиннаго, и пра́вды свет
не облиста́ нам, и со́лнце не возсия́ нам. Беззако́нных испо́лнихомся
стезь и поги́бели, и ходи́хом стези́ непрохо́дны, пути́
же Госпо́дня не разуме́хом.</p>

<p class="MsoNormal" align="right" style="text-align:right" id="n22453"><span style="font-size:
8.0pt;color:red" id="n22454">Прем 4:7, 16А, 17, 19–20; 5:1–7</span></p>

<h3 id="n22455">На литии стихиры самогласны,<br id="n22456">
глас 1. Германа патриарха:</h3>

<p class="MsoNormal" id="n22457"><span style="color:red" id="n22458">Ч</span>то тя нарече́м, проро́че,
/ А́нгела ли? Апо́стола ли? Или́ му́ченика? / А́нгела,
зане́ я́ко безпло́тен пожи́л еси́; / апо́стола, я́ко
научи́л еси́ язы́ки; / му́ченика же, я́ко твоя́ глава́
за Христа́ усече́ся. / Его́же моли́ поми́ловати ду́ши
на́ша.</p>

<p class="MsoNormal" id="n22459"><span style="color:red" id="n22460">О</span>тсе́ченней главе́ Предте́чеве
па́мять соверша́ем: / тогда́ у́бо на блю́де источа́ющи
кровь, / ны́не же в конце́х пролива́ющи исцеле́ния.</p>

<p class="MsoNormal" id="n22461"><span style="color:red" id="n22462">Д</span>несь непреподобноделообра́зная
ма́ти уби́йства, / е́же от беззако́ннаго сплете́ния своего́
всескве́рную дщерь / над всех проро́к богоизя́щна бо́льшаго,
/ убийственнообра́зным сове́том лука́вствова: / вражде́бному
бо И́роду творя́щу пир своего́ скве́рнаго рождества́,
/ с кля́твою испроси́ти устро́и / чудото́чную Богопропове́дника
честну́ю главу́, / е́же и соверши́ пребезу́мный, / же́нскому
пляса́нию дав ту возме́здие, кля́твенный дар. / Оба́че не преста́
таи́нник Христо́ва прише́ствия / богоме́рзкое смеше́ние
их и по кончи́не облича́ти, / но, облича́я, вопия́ше: / не подоба́ет
ти, глаго́ля, / прелюбоде́йствовати бра́та твоего́ Фили́ппа
жену́. / О, рожде́ния пророкоуби́йственна / и крове́й напо́лнена
пи́ра! / Мы же благочестному́дренне / во усекнове́нии Предте́чеве,
/ белообразу́юще, пра́зднуем, / я́ко в благонаро́читый день
ра́дующеся, / и умо́лим сего́ благосе́рдствовати Тро́ицу
/ от страсте́й безче́стия изба́вити нас / и спасти́ ду́ши
на́ша.</p>

<p class="MsoNormal" id="n22463"><span style="color:red" id="n22464">Глас 4:</span> Рожде́ние неподо́бно
/ и пир безсту́днейший И́род соверши́л есть. / Любоде́йством
бо же́нским услажда́емь / и нечести́вым женонеи́стовством подстрека́емь,
/ отсече́ главу́ Предте́чеву, / но не отсече́ язы́ка проро́ческа,
/ облича́ющаго безу́мие его́. / Пролия́ кровь непови́нну,
/ покры́ти хотя́ грех беззако́нен, / но ни о сем скры гла́са,
/ вопию́щаго всем покая́ние. / Он у́бо свеселя́шеся уби́йством,
/ мы же спра́зднуем любо́вию / Крести́теля Иоа́нна блаже́нное
заколе́ние. / Предвари́ бо во а́де, / жизнь пропове́дати су́щим
во тьме и се́ни сме́ртней седя́щим, / свы́ше восто́к Христа́
Бо́га на́шего, / еди́наго Многоми́лостиваго.</p>

<p class="MsoNormal" id="n22465"><span style="color:red" id="n22466">П</span>роро́ка, и му́ченика,
и Крести́теля Спа́сова, / прииди́те, лю́дие, восхва́лим:
/ сей бо во пло́ти А́нгел сый, / И́рода изобличи́л есть, / пребеззако́ннаго
любодея́ния соде́янием осуди́в его́. / И беззако́ннаго
ра́ди пляса́ния / честна́я глава́ отсека́ется, / су́щим
во а́де благовеству́яй из ме́ртвых воскресе́ние, / и мо́лится
приле́жно Го́сподеви / спасти́ся душа́м на́шим.</p>

<p class="MsoNormal" id="n22467"><span style="color:red" id="n22468">П</span>роро́ка, и му́ченика,
и Крести́теля Спа́сова, / прииди́те, лю́дие, восхва́лим:
/ я́ко бе́гая, в пусты́ни водворя́шеся, / мед ди́вий и
акри́ды яды́й, / царя́ беззако́ннующа обличи́л есть; /
на́ше же малоду́шие утеша́ше, глаго́ля: / пока́йтеся, прибли́жи
бо ся Ца́рство Небе́сное.</p>

<p class="MsoNormal" id="n22469"><span style="color:red" id="n22470">Слава, глас 5. Иоанна монаха: </span>Беззако́ннаго
дея́ния обличе́ния / убежа́ти И́род умы́слив, / главу́
твою́, Предте́че, / беззако́нней жене́ предаде́ па́костно,
/ не разуме́ бо окая́нный, облича́я себе́, / на блю́де
обнося́ ю. / Но я́ко чистоты́ де́тельный учи́тель / и покая́ния
наста́вник спаси́тельный, / моли́ся, Крести́телю Христо́в,
/ от страсте́й безче́стия изба́вити нас.</p>

<p class="MsoNormal" id="n22471"><span style="color:red" id="n22472">И ныне, глас тойже: </span>Воспо́йте,
лю́дие, Ма́тери Бо́га на́шего, воспо́йте: / днесь бо всесве́тлую
ду́шу Свою́ / в пречи́стыя дла́ни / из Нея́ вопло́щшагося
без се́мене предае́т, / Его́же и мо́лит непреста́нно /
дарова́ти вселе́нней мир и ве́лию ми́лость.</p>

<h3 id="n22473">На стиховне стихиры<br id="n22474">
самогласны, глас 2:</h3>

<p class="MsoNormal" id="n22475"><span style="color:red" id="n22476">П</span>окая́ния пропове́дниче,
Иоа́нне Крести́телю, / отсе́чене бы́вшей твое́й главе́,
/ зе́млю освяти́л еси́, / зане́ зако́н Бо́жий ве́рным
уясни́л еси́ / и беззако́ние потреби́л еси́, / я́ко
предстоя́ престо́лу Небе́снаго Царя́ Христа́, / Того́
моли́ поми́ловати ду́ши на́ша.</p>

<p class="MsoNormal" id="n22477"><span style="color:red" id="n22478">Стих:</span> <b id="n22479">Пра</b><b id="n22480">́</b><b id="n22481">ведник,
я́</b><b id="n22482">ко фи́</b><b id="n22483">нике, процвете́</b><b id="n22484">т, / я́</b><b id="n22485">ко
кедр, и́</b><b id="n22486">же в Лива́</b><b id="n22487">не, умно́</b><b id="n22488">жится.</b></p>

<p class="MsoNormal" id="n22489"><span style="color:red" id="n22490">З</span>ако́на ра́ди Госпо́дня
/ во главу́ усекнове́н был еси́, / о всесвяты́й Иоа́нне!
/ Обличи́л еси́ царя́ злочести́ва, беззако́нновавша / дерзнове́нием
непоро́чным. / Те́мже дивя́тся тебе́ во́инства а́нгельская,
/ сла́вят тя ли́цы апо́стол и му́ченик. / Чтим твою́ и
мы ле́тнюю па́мять, всесла́вне, / сла́вяще Святу́ю Тро́ицу,
/ тебе́ венча́вшую, Предте́че блаже́нне.</p>

<p class="MsoNormal" id="n22491"><span style="color:red" id="n22492">Стих:</span> <b id="n22493">Возвесели</b><b id="n22494">́</b><b id="n22495">тся
пра́</b><b id="n22496">ведник о Го́</b><b id="n22497">споде / и упова́</b><b id="n22498">ет на Него́</b><b id="n22499">.</b></p>

<p class="MsoNormal" id="n22500"><span style="color:red" id="n22501">И</span><span style="color:red" id="n22502">́</span>же
от проро́ка проро́к / и бо́лий проро́ков быв, / из чре́ва
ма́терня освяще́нный в служе́ние Госпо́дне, / днесь от беззако́нна
царя́ в главу́ усекнове́н бысть, / и безче́стно пляса́вшую
отрокови́цу, / я́сно и пре́жде усекнове́ния и по усекнове́нии
обличи́в, / посрами́ греха́ полк. / И сего́ ра́ди возопие́м:
/ Крести́телю Иоа́нне, / я́ко име́я дерзнове́ние, / приле́жно
моли́ся о душа́х на́ших.</p>

<p class="MsoNormal" id="n22503"><span style="color:red" id="n22504">Слава, глас 8: </span>Предте́че
Спа́сов, / ты царя́ изобличи́л еси́ беззако́ния не де́лати.
/ Те́мже игра́ние беззако́нный жены́ / повину́ И́рода
отсещи́ твою́ главу́, / и сего́ ра́ди от восто́к со́лнца
да́же до за́пад хва́льно и́мя твое́. / Дерзнове́ние
име́я ко Го́споду, / приле́жно моли́ спасти́ся душа́м
на́шим.</p>

<p class="MsoNormal" id="n22505"><span style="color:red" id="n22506">И ныне, Богородичен, глас тойже:</span>
Безневе́стная Де́во, / Я́же Бо́га неизрече́нно заче́нши
пло́тию, / Ма́ти Бо́га Вы́шняго, / Твои́х рабо́в мольбы́
приими́, Всенепоро́чная, / всем подаю́щи очище́ние прегреше́ний,
/ ны́не на́ша моле́ния прие́млющи, / моли́ спасти́ся
всем нам.</p>

<h3 id="n22507">На благословении хлебов<br id="n22508">
тропарь Предтечи дважды, глас 2:</h3>

<p class="MsoNormal" id="n22509"><span style="color:red" id="n22510">П</span>а́мять пра́веднаго
с похвала́ми, / тебе́ же довле́ет свиде́тельство Госпо́дне,
Предте́че: / показа́л бо ся еси́ вои́стинну и проро́ков
честне́йший, / я́ко и в струя́х крести́ти сподо́бился еси́
Пропове́даннаго. / Те́мже за и́стину пострада́в, ра́дуяся,
/ благовести́л еси́ и су́щим во а́де Бо́га, я́вльшагося
пло́тию, / взе́млющаго грех ми́ра / и подаю́щаго нам ве́лию
ми́лость.</p>

<p class="MsoNormal" id="n22511"><span style="color:red" id="n22512">И </span>Богоро́дице Де́во:<span style="color:red" id="n22513"> единожды, и чтение.</span></p>

<p class="MsoNormal" id="n22514">&nbsp;</p>

<h2 id="n22515"><a name="_НА_УТРЕНИ_22" id="n22516"></a>НА УТРЕНИ</h2>

<h3 id="n22517">Тропарь Предтечи дважды, глас 2:</h3>

<p class="MsoNormal" id="n22518"><span style="color:red" id="n22519">П</span>а́мять пра́веднаго
с похвала́ми, / тебе́ же довле́ет свиде́тельство Госпо́дне,
Предте́че: / показа́л бо ся еси́ вои́стинну и проро́ков
честне́йший, / я́ко и в струя́х крести́ти сподо́бился еси́
Пропове́даннаго. / Те́мже за и́стину пострада́в, ра́дуяся,
/ благовести́л еси́ и су́щим во а́де Бо́га, я́вльшагося
пло́тию, / взе́млющаго грех ми́ра / и подаю́щаго нам ве́лию
ми́лость.</p>

<p class="MsoNormal" id="n22520"><span style="color:red" id="n22521">Слава, и ныне, Богородичен:</span> Вся
па́че смы́сла, / вся пресла́вная Твоя́, Богоро́дице,
та́инства, / чистоте́ запеча́танной и де́вству храни́му,
/ Ма́ти позна́лася еси́ нело́жна, / Бо́га ро́ждши
И́стиннаго. / Того́ моли́ спасти́ся душа́м на́шим.</p>

<h3 id="n22522">По 1-й стихологии седален, глас 5.<br id="n22523">
Подобен: Собезнача́льное Сло́во:</h3>

<p class="MsoNormal" id="n22524"><span style="color:red" id="n22525">Х</span>ода́тая согла́сно зако́на
и благода́ти, ве́рнии, соше́дшеся, восхва́лим: / я́ко покая́ние
нам пропове́да, / и, И́рода я́ве обличи́в дерзнове́нне,
в главу́ свою́ усе́чен бысть, / и ны́не, со А́нгелы живу́щи,
Христу́ мо́лится спасти́ся нам.</p>

<h4 id="n22526">Слава, глас 4.<br id="n22527">
Подобен: Яви́лся еси́ днесь:</h4>

<p class="MsoNormal" id="n22528"><span style="color:red" id="n22529">С</span>ве́тлую твою́ па́мять
днесь творя́ще, / Спа́са и Го́спода моли́ти приле́жно Тя
мо́лим, Предте́че, / всем да́ти согреше́ний проще́ние.</p>

<h4 id="n22530">И ныне, Богородичен. Подобен:</h4>

<p class="MsoNormal" id="n22531"><span style="color:red" id="n22532">Т</span>е́плое заступле́ние
су́щим в беда́х, и Помо́щницу на́шу, / и к Бо́гу премене́ние,
Е́юже тли изба́вихомся, / Богоро́дицу, ве́рнии, ублажа́ем.</p>

<h3 id="n22533">По 2-й стихологии седален, глас 5.<br id="n22534">
Подобен: Собезнача́льное Сло́во:</h3>

<p class="MsoNormal" id="n22535"><span style="color:red" id="n22536">И</span><span style="color:red" id="n22537">́</span>же
от ложе́сн проро́ка, я́вльшагося нам, / и от непло́дове свети́льника
вселе́нней, я́сно произше́дша, / в пе́снех восхва́лим Христо́ва
Крести́теля / и победоно́сна страда́льца Предте́чу Иоа́нна.
/ Мо́лится бо Го́сподеви поми́ловатися душа́м на́шим.</p>

<h4 id="n22538">Слава, глас 4.<br id="n22539">
Подобен: Удиви́ся Ио́сиф:</h4>

<p class="MsoNormal" id="n22540"><span style="color:red" id="n22541">Н</span>ы́не яви́ся нам Спа́сов
Крести́тель и весели́т разу́мне помышле́ния ве́рных, /
пусты́ни красота́ и проро́ков печа́ть, / те́мже Христо́в
показа́ся Предте́ча и свиде́тель нело́жен прише́ствия Того́.
/ Духо́вными у́бо пе́сньми согла́сно Иоа́нну возопие́м:
/ проро́че пропове́дниче и́стины, моли́ся спасти́ся нам.</p>

<p class="MsoNormal" id="n22542"><span style="color:red" id="n22543">И ныне, Богородичен: </span>Удиви́шася,
Чи́стая, вси А́нгелов ли́цы та́инству Твоего́ рожде́ния
стра́шному: / ка́ко, И́же вся содержа́й ма́нием еди́ным,
объя́тии Твои́ми, я́ко Челове́к, содержи́тся, / и прие́млет
нача́ло Преве́чный, и млеко́м пита́ется, / вся́кое дыха́ние
пита́яй неизрече́нною бла́гостию! / И Тя, я́ко вои́стинну
Бо́жию Ма́терь, хва́ляще, сла́вят.</p>

<h3 id="n22544">Величание:</h3>

<p class="MsoNormal" id="n22545"><span style="color:red" id="n22546">В</span>елича́ем тя, / Крести́телю
Спа́сов Иоа́нне, / и почита́ем вси / честны́я твоея́ главы́
усекнове́ние.</p>

<h3 id="n22547">Псалом избранный.</h3>

<p class="MsoNormal" id="n22548"><span style="font-size:8.0pt;color:red" id="n22549">Лик 1:</span> Блаже́н
муж, боя́йся Го́спода. <span style="font-size:8.0pt;color:red" id="n22550">2:</span>
В за́поведех Его́ восхо́щет зело́. <span style="font-size:
8.0pt;color:red" id="n22551">1:</span> Сла́ва и бога́тство в дому́ его́.
<span style="font-size:8.0pt;color:red" id="n22552">2:</span> И пра́вда его́ пребыва́ет
в век ве́ка. <span style="font-size:8.0pt;color:red" id="n22553">1:</span> В па́мять
ве́чную бу́дет пра́ведник. <span style="font-size:8.0pt;
color:red" id="n22554">2:</span> Пра́ведник я́ко фи́никс процвете́т, я́ко
кедр, и́же на Лива́не, умно́жится. <span style="font-size:8.0pt;
color:red" id="n22555">1:</span> Возвесели́тся пра́ведник о Го́споде, и упова́ет
на Него́. <span style="font-size:8.0pt;color:red" id="n22556">2:</span> Се́ устна́м
мои́м не возбраню́, Го́споди. <span style="font-size:8.0pt;
color:red" id="n22557">1:</span> Ты разуме́л еси́ пра́вду мою́, и и́стину
мою́. <span style="font-size:8.0pt;color:red" id="n22558">2:</span> И язы́к мой поучи́тся
пра́вде Твое́й, весь день хвале́ Твое́й. <span style="font-size:8.0pt;color:red" id="n22559">1:</span> Свет возсия́ пра́веднику,
и пра́вым се́рдцем весе́лие. <span style="font-size:8.0pt;
color:red" id="n22560">2:</span> Род пра́вых благослови́тся. <span style="font-size:8.0pt;color:red" id="n22561">1:</span> Сла́вою и че́стью венча́л
еси́ его́. <span style="font-size:8.0pt;color:red" id="n22562">2:</span> Я́ко
Ты благослови́ши пра́ведника, Го́споди. <span style="font-size:
8.0pt;color:red" id="n22563">1:</span> Я́ко ору́жием благоволе́ния венча́л
еси́ нас. <span style="font-size:8.0pt;color:red" id="n22564">2:</span> В ни́хже посети́
нас Восто́к с высоты́. <span style="font-size:8.0pt;color:red" id="n22565">1:</span>
Яви́тися во тьме и се́ни сме́ртней седя́щим. <span style="font-size:8.0pt;color:red" id="n22566">2:</span> Напра́вить но́ги на́ша
на путь ми́ра.</p>

<p class="MsoNormal" id="n22567"><span style="color:red" id="n22568">Сла́ва, и ны́не:</span> Аллилу́иа,<span style="color:red" id="n22569"> трижды.</span></p>

<h3 id="n22570">По полиелеи седален, глас 8.<br id="n22571">
Подобен: Свире́лей па́стырских:</h3>

<p class="MsoNormal" id="n22572"><span style="color:red" id="n22573">П</span>редте́ча, ве́рнии,
Крести́тель и А́нгел всех Изба́вителя, / И́рода обличи́в
за беззако́ние Иродиа́дино, умира́ет, во главу́ усе́чен,
/ я́ко да и су́щим во а́де со дерзнове́нием благовести́т,
/ я́ко Бог схо́дит та́мо плени́ти смерть. <span style="color:red" id="n22574">(2)</span></p>

<p class="MsoNormal" id="n22575"><span style="color:red" id="n22576">Слава, и ныне, Богородичен: </span>Сло́во
О́тчее на зе́млю сни́де, и А́нгел све́тел Богоро́дице
глаго́лаше: / ра́дуйся, Благослове́нная, Я́же черто́г еди́на
сохра́ньшая, / зача́тие прие́мши Преве́чнаго Бо́га и Го́спода,
/ да от пре́лести, я́ко Бог, спасе́т род челове́ческий.</p>

<h3 id="n22577">Степенна, 1-й антифон 4-го гласа:</h3>

<p class="MsoNormal" id="n22578"><span style="color:red" id="n22579">О</span>т ю́ности моея́ /
мно́зи бо́рют мя стра́сти, / но Сам мя заступи́, / и
спаси́, Спа́се мой.</p>

<p class="MsoNormal" id="n22580"><span style="color:red" id="n22581">Н</span>енави́дящии
Сио́на, / посрами́теся от Го́спода, / я́ко трава́ бо
огне́м / бу́дете изсо́хше.</p>

<p class="MsoNormal" id="n22582"><span style="color:red" id="n22583">Сла́ва, и ны́не:</span>
Святы́м Ду́хом / вся́ка душа́ живи́тся, / и
чистото́ю возвыша́ется, / светле́ется Тро́ическим
Еди́нством священнота́йне.</p>

<h3 id="n22584">Прокимен, глас 4:</h3>

<p class="MsoNormal" id="n22585"><span style="color:red" id="n22586">Ч</span>естна́ пред Го́сподем
/ смерть преподо́бных Его́. <span style="color:red" id="n22587">Стих:</span> Что возда́м
Го́сподеви о всех, я́же воздаде́ ми?</p>

<p class="MsoNormal" id="n22588"><span style="color:red" id="n22589">Другий прокимен:</span> Вся́кое
дыха́ние / да хва́лит Го́спода. <span style="color:red" id="n22590">Стих:</span>
Хвали́те Бо́га во святы́х Его́, хвали́те Его́ в
утверже́нии си́лы Его́.</p>

<h3 id="n22591">Евангелие от Матфея, зачало 57.</h3>

<p class="MsoNormal" id="n22592"><span style="color:red" id="n22593">В</span>о вре́мя о́но, услы́шав
И́род четвертовла́стник слух Иису́сов, рече́ отроко́м свои́м:
Сей есть Иоа́нн Крести́тель, той воскре́се от ме́ртвых, и сего́
ра́ди си́лы де́ются о нем. И́род бо есмь Иоа́нна, связа́
его́, и всади́ в темни́цу, Иродиа́ды ра́ди жены́ Фили́ппа
бра́та своего́. Глаго́лаше бо ему Иоа́нн: не досто́ит ти
име́ти ея́. И хотя́ше его́ уби́ти, убоя́ся наро́да,
зане́ я́ко проро́ка его́ име́яху. Дни́ же бы́вшу
рождества́ И́родова, пляса́ дщи́ Иродиа́дина посреде́,
и угоди́ И́родови. Те́мже и с кля́твою изрече́ ей да́ти,
его́же а́ще воспро́сит. Она́ же нава́ждена ма́терию
свое́ю, даждь ми, рече́, зде на блю́де главу́ Иоа́нна Крести́теля.
И печа́лен бысть царь: кля́твы же ра́ди, и за возлежа́щих с
ним, повеле́ да́ти ей. И посла́в усе́кну Иоа́нна в темни́це.
И принесо́ша главу́ его́ на блю́де, и да́ша деви́це,
и отнесе́ ма́тери свое́й. И присту́пльше ученицы́ его́,
взя́ша те́ло его́, и погребо́ша е, и прише́дше возвести́ша
Иису́сови. И слы́шав Иису́с оты́де отту́ду в корабли́,
в пу́сто ме́сто еди́н. И слы́шавше наро́ди, по Нем идо́ша
пе́ши от градо́в.</p>

<p class="MsoNormal" align="right" style="text-align:right" id="n22594"><span style="font-size:
8.0pt;color:red" id="n22595">Мф 14:1–13</span></p>

<h3 id="n22596">По 50-м псалме.</h3>

<p class="MsoNormal" id="n22597"><span style="color:red" id="n22598">Слава:</span> Моли́твами свята́го
сла́внаго Проро́ка, Предте́чи и Крести́теля Госпо́дня Иоа́нна,
/ Ми́лостиве, очи́сти / мно́жества согреше́ний на́ших.</p>

<p class="MsoNormal" id="n22599"><span style="color:red" id="n22600">И ныне:</span> Моли́твами
Богоро́дицы, / Ми́лостиве, очи́сти / мно́жества
согреше́ний на́ших.</p>

<p class="MsoNormal" id="n22601"><span style="color:red" id="n22602">Таже, глас 6:</span> Поми́луй
мя, Бо́же, / по вели́цей ми́лости Твое́й / и по
мно́жеству щедро́т Твои́х / очи́сти беззако́ние
мое́.</p>

<h3 id="n22603">И стихира, глас 6:</h3>

<p class="MsoNormal" id="n22604"><span style="color:red" id="n22605">П</span>ляса́ учени́ца вселука́ваго
диа́вола / и главу́ твою́, Предте́че, мзду взят. / О, пи́ра,
испо́лнена крове́й! / Лу́чше бе не кля́тися, И́роде беззако́нне,
лжи вну́че. / А́ще ли же и кля́лся еси́, / но не о добре́
кля́лся: / лу́чше бе солга́вшу жизнь получи́ти, / не́же
и́стинствовавшу главу́ Предте́чеву усе́кнути. / Но мы Крести́теля,
я́ко в рожде́нных жена́ми бо́льша, / досто́йно чту́ще,
ублажа́ем.</p>

<h3 id="n22606">Канона первый со ирмосом на 8.<br id="n22607">
Иоанна монаха, глас 8. Песнь 1.</h3>

<p class="MsoNormal" id="n22608"><span style="color:red" id="n22609">Ирмос:</span> Во́ду проше́д,
я́ко су́шу, / и еги́петскаго зла избежа́в, / изра́ильтянин
вопия́ше: / Изба́вителю и Бо́гу на́шему пои́м.</p>

<p class="MsoNormal" id="n22610"><span style="color:red" id="n22611">О</span>т утро́бы непло́дныя
я́вльшася проро́ка / в ложесна́х Деви́ческих, во чре́ве
Носи́мому неизрече́нно, / свяще́ннаго воспое́м Предте́чу.</p>

<p class="MsoNormal" id="n22612"><span style="color:red" id="n22613">П</span>реде́лы естества́ превозше́д,
пра́вды соблю́л еси́ зако́ны, / беззако́нное смеше́ние
облича́я, не убоя́вся царе́ва суровства́.</p>

<p class="MsoNormal" id="n22614"><span style="color:red" id="n22615">З</span>ако́нным млеко́м воспита́вся,
законоположе́ние совокупле́ния зако́ннаго, / я́ко зако́на
печа́ть запеча́тствуя, / сопроти́вился еси́ ме́рзкому прелюбодея́нию.</p>

<p class="MsoNormal" id="n22616"><span style="color:red" id="n22617">Богородичен:</span> Чи́ни Тя А́нгел
и челове́к, Безневе́стная Ма́ти, восхваля́ют непреста́нно:
/ Зижди́теля бо сих я́ко Младе́нца на объя́тиих Твои́х
носи́ла еси́.</p>

<h4 id="n22618">Другий канон на 6. Кир Андрея Критскаго,<br id="n22619">
глас тойже. Песнь 1.</h4>

<p class="MsoNormal" id="n22620"><span style="color:red" id="n22621">Ирмос:</span> Истря́сшему в мо́ри
мучи́тельство фарао́не / и Изра́иля су́шею наста́вльшему
/ пои́м Христу́, / я́ко просла́вися во ве́ки.</p>

<p class="MsoNormal" id="n22622"><span style="color:red" id="n22623">П</span>усты́ни кра́сное овча́,
/ Заха́риин плод и Елисаве́тино па́че наде́жди прозябе́ние,
/ предповелева́ет ве́рным торжествова́ти честну́ю его́
па́мять.</p>

<p class="MsoNormal" id="n22624"><span style="color:red" id="n22625">О</span>, рожде́ния, испо́лнена
кро́ве! / О, пи́ра ме́рзка! / Уби́йством бо пия́нство И́род
раствори́, / трапе́за же его́ скверноуби́йства го́рькаго
испо́лнися.</p>

<p class="MsoNormal" id="n22626"><span style="color:red" id="n22627">О</span>бличи́вшаго И́рода
беззако́ннующа, ве́рнии, / и отсече́ние главы́ претерпе́вша,
воспои́м Крести́теля, / я́ко за ре́вность Бо́жию умерщвле́на.</p>

<p class="MsoNormal" id="n22628"><span style="color:red" id="n22629">Богородичен:</span> Неопи́саннаго
Бо́га Сло́ва, всего́ все́льшася в Тя, / родила́ еси́,
Чи́стая Богороди́тельнице, / сугу́ба Того́, я́ко еди́на
су́ща Сы́на, / воплоще́нна из Тебе́ неизрече́нно.</p>

<p class="MsoNormal" id="n22630"><span style="color:red" id="n22631">Катавасия:</span> Крест начерта́в,
Моисе́й / впря́мо жезло́м Чермно́е пресече́, / Изра́илю
пешеходя́щу; / то́же обра́тно фарао́новым колесни́цам,
/ уда́рив, совокупи́, / вопреки́ написа́в непобеди́мое
ору́жие. / Тем Христу́ пои́м, Бо́гу на́шему, я́ко
просла́вися.</p>

<h3 id="n22632">Песнь 3.</h3>

<p class="MsoNormal" id="n22633"><span style="color:red" id="n22634">Ирмос:</span> Небе́снаго кру́га
Верхотво́рче, Го́споди, / и Це́ркве Зижди́телю, / Ты мене́
утверди́ в любви́ Твое́й, / жела́ний кра́ю, ве́рных
утвержде́ние, / Еди́не Человеколю́бче.</p>

<p class="MsoNormal" id="n22635"><span style="color:red" id="n22636">Д</span>ре́вних я́ко хода́тай
и но́вых, Предте́че, Ева́нгельских пропове́даний / ты, предста́в,
смеше́ние беззако́нное мучи́тельское обличи́л еси́, / сла́вную
смерть, ра́дуяся, прия́л еси́.</p>

<p class="MsoNormal" id="n22637"><span style="color:red" id="n22638">О</span>т ма́тере беззако́нныя
преднаучена́ отрокови́ца, / объюроде́вшу пия́нством И́родови
рече́: / даждь на блю́де главу́ Иоа́ннову, / ма́тери да
пода́м дар возжеле́нен.</p>

<p class="MsoNormal" id="n22639"><span style="color:red" id="n22640">О</span>бличе́ния не терпя́
безсту́дный мучи́тель / богоно́снаго твоего́ язы́ка, сла́вне
Предте́че, / отрокови́це предае́т, же́нским пляса́нием,
честну́ю твою́ страда́льную главу́, пресла́вне.</p>

<p class="MsoNormal" id="n22641"><span style="color:red" id="n22642">Богородичен:</span> Всели́вся в
Де́ву теле́сне, Го́споди, / яви́лся еси́ челове́ком,
я́коже подоба́ше ви́дети Тя, / Ю́же и показа́л еси́
я́ко и́стинную Богоро́дицу и ве́рным по́мощь, / Еди́не
Человеколю́бче.</p>

<p class="MsoNormal" id="n22643">&nbsp;</p>

<p class="MsoNormal" id="n22644"><span style="color:red" id="n22645">Ин. </span><span style="color:red" id="n22646">Ирмос:</span>
Несть свят, я́ко Госпо́дь, / и несть пра́веден, я́ко Бог наш,
/ Его́же пое́т вся тварь: / несть пра́веден, па́че, Тебе́,
Го́споди.</p>

<p class="MsoNormal" id="n22647"><span style="color:red" id="n22648">Б</span>о́лий не воста́ в рожде́нных
жена́ми Иоа́нна, взыва́ше Христо́с И́стина: / во утро́бе
бо позна́ созда́ние Созда́вшаго, / пропове́даше ма́терним
гла́сом.</p>

<p class="MsoNormal" id="n22649"><span style="color:red" id="n22650">П</span>е́рстом, пе́рвее, показа́в
А́гнца / и язы́ком, второ́е, И́рода обличи́л еси́,
/ главо́ю же, тре́тие, источа́еши чудеса́ от зда́нна сосу́да
нам.</p>

<p class="MsoNormal" id="n22651"><span style="color:red" id="n22652">Р</span>ожде́ние сла́вно, Крести́телю
Христо́в, и житие́ твое́ непоро́чно, / и предъизше́ствие
че́стно, и показа́ние стра́нно, / смерть честна́ и погребе́ние
сла́вно.</p>

<p class="MsoNormal" id="n22653"><span style="color:red" id="n22654">Богородичен:</span> Бог Сый, Сам Себе́
истощи́л еси́, Единоро́дне, / да спасе́ши, я́же созда́л
еси́, / и́хже ра́ди вочелове́чился еси́, вопло́щся
от Де́вы, / и, все мое́ премени́в естество́, приве́л еси́
Твоему́ Роди́телю.</p>

<p class="MsoNormal" id="n22655"><span style="color:red" id="n22656">Катавасия:</span> Жезл во о́браз
та́йны прие́млется, / прозябе́нием бо предразсужда́ет свяще́нника;
/ неплодя́щей же пре́жде Це́ркви, / ны́не процвете́ Дре́во
Креста́, / в держа́ву и утвержде́ние.</p>

<h3 id="n22657">Седален, глас 8.<br id="n22658">
Подобен: Прему́дрости:</h3>

<p class="MsoNormal" id="n22659"><span style="color:red" id="n22660">О</span>т непло́дове просия́в
судо́м Бо́жиим и у́зы разреши́в язы́ка о́тча, / показа́л
еси́ со́лнце, денни́цу озаря́ющее, / и лю́дем в пусты́ни
Зижди́теля пропове́дал еси́, А́гнца, взе́млющаго ми́ра
грехи́. / Те́мже ре́вностию царя́ обличи́л еси́,
/ в пресла́вную главу́ твою́ усе́чен быв, приснопа́мятне,
Иоа́нне всехва́льне, / моли́ся Христу́ Бо́гу согреше́ний
оставле́ние дарова́ти / пра́зднующим любо́вию святу́ю па́мять
твою́. <span style="color:red" id="n22661">(2)</span></p>

<p class="MsoNormal" id="n22662"><span style="color:red" id="n22663">Слава, и ныне, Богородичен: </span>Я́ко
Де́ву и еди́ну в жена́х, Тя, без се́мене ро́ждшую Бо́га
пло́тию, / вси ублажа́ем, ро́ди челове́честии: / огнь бо всели́ся
в Тя Божества́, / и я́ко Младе́нца млеко́м пита́еши Зижди́теля
и Го́спода. / Тем, а́нгельский и челове́ческий род, досто́йно
сла́вим пресвято́е рождество́ Твое́ / и согла́сно вопие́м
Ти: / моли́ Христа́ Бо́га согреше́ний оставле́ние дарова́ти
/ покланя́ющимся ве́рою пресвято́му рождеству́ Твоему́.</p>

<h3 id="n22664">Песнь 4.</h3>

<p class="MsoNormal" id="n22665"><span style="color:red" id="n22666">Ирмос:</span> Ты моя́ кре́пость,
Го́споди, / Ты моя́ и си́ла, / Ты мой Бог, Ты мое́ ра́дование,
/ не оста́вль не́дра О́тча / и на́шу нищету́ посети́в.
/ Тем с проро́ком Авваку́мом зову́ Ти: / си́ле Твое́й сла́ва,
Человеколю́бче.</p>

<p class="MsoNormal" id="n22667"><span style="color:red" id="n22668">Н</span>е моги́й терпе́ти обличе́ния
де́рзости, / и́же зако́на томле́нием пови́нный, / ни де́рзость
благоче́стия, и́же скве́рными сластьми́ растле́нный, /
связа́в, блюдя́ше невеще́ственно Го́рним пре́жде конца́
лико́м совокупля́емаго.</p>

<p class="MsoNormal" id="n22669"><span style="color:red" id="n22670">Д</span>ушевре́дным пия́нством
и разжже́нием блу́дным поболе́в, / отда́н окая́нный, отрокови́цы
пляса́нием ножны́м свя́зан, / уби́йца Проро́ка быва́ет.
/ Зача́т бо пия́нство блуда́ ма́терь и лю́тое беззако́ние
породи́.</p>

<p class="MsoNormal" id="n22671"><span style="color:red" id="n22672">В</span>ои́стинну в тебе́ не
солга́ Боже́ственный глас: / ты бо во проро́цех бо́льший еси́,
/ я́ко проро́честву сподо́бился от са́мыя утро́бы в несоверше́нне
телеси́, / и прорече́ннаго тобо́ю Бо́га Сло́ва и ви́дев,
и крести́в в телеси́.</p>

<p class="MsoNormal" id="n22673"><span style="color:red" id="n22674">Богородичен:</span> Ты ве́рных похвала́
еси́, Безневе́стная, Ты Предста́тельница, / Ты и прибе́жище
христиа́н, стена́ и приста́нище: / к Сы́ну бо Твоему́ мольбы́
но́сиши, Всенепоро́чная, / и спаса́еши от бед ве́рою и любо́вию
Богоро́дицу Чи́стую Тебе́ зна́ющия.</p>

<p class="MsoNormal" id="n22675">&nbsp;</p>

<p class="MsoNormal" id="n22676"><span style="color:red" id="n22677">Ин. </span><span style="color:red" id="n22678">Ирмос:</span>
Из горы́ приосене́нныя, Сло́ве, проро́к, / еди́ныя Богоро́дицы,
/ хотя́ща воплоти́тися богови́дно усмотри́ / и со стра́хом
славосло́вяше си́лу Твою́.</p>

<p class="MsoNormal" id="n22679"><span style="color:red" id="n22680">У</span>ясни́л еси́ нам Христо́во
Ца́рство, / показа́л еси́ лю́дем пути́ покая́ния
/ и И́рода обличи́л еси́ беззако́ннующа, / вели́кий пропове́дниче,
Иоа́нне му́дре.</p>

<p class="MsoNormal" id="n22681"><span style="color:red" id="n22682">Н</span>е терпя́, Крести́телю,
И́род обличе́ния, / победи́ся гне́вом, и за́вистию, и го́рестию;
/ и соблюда́ше вре́мя рожде́ния, / в не́же усече́ главу́
твою́, пропове́дниче Христо́в.</p>

<p class="MsoNormal" id="n22683"><span style="color:red" id="n22684">В</span>есели́ся, Крести́телю,
да игра́ет дух твой: / облича́еши бо и та́мо безбо́жнаго И́рода
/ и су́щим во а́де пропове́дуеши душа́м, глаго́ля: / спасе́ние
на́ше прибли́жися.</p>

<p class="MsoNormal" id="n22685"><span style="color:red" id="n22686">Ч</span>уди́тся земля́ твоему́
житию́, Иоа́нне, / пропове́дует не́бо непра́ведное твое́
заколе́ние, / и сказу́ет мно́жество доброде́телей твои́х
Це́рковь, воспева́ющи.</p>

<p class="MsoNormal" id="n22687"><span style="color:red" id="n22688">Богородичен:</span> Роди́вся от
Ма́тере, Де́вы Непоро́чныя, / сохрани́л еси́ чи́сту
по рождестве́, / И́же в мое́ существо́ Весь обле́кся, греха́
кроме́.</p>

<p class="MsoNormal" id="n22689"><span style="color:red" id="n22690">Катавасия:</span> Услы́шах, Го́споди,
/ смотре́ния Твоего́ та́инство, / разуме́х дела́ Твоя́
/ и просла́вих Твое́ Божество́.</p>

<h3 id="n22691">Песнь 5.</h3>

<p class="MsoNormal" id="n22692"><span style="color:red" id="n22693">Ирмос:</span> Вску́ю мя отри́нул
еси́ / от лица́ Твоего́, Све́те незаходи́мый, / и покры́ла
мя есть чужда́я тьма, окая́ннаго? / Но обрати́ мя, и к све́ту
за́поведей Твои́х / пути́ моя́ напра́ви, молю́ся.</p>

<p class="MsoNormal" id="n22694"><span style="color:red" id="n22695">М</span>а́терними наважде́ньми
це́ну пляса́ния злоде́монскаго / суро́выя льви́цы сурове́йшее
исча́дие испроси́, / ю́же и зве́рие са́ми в пусты́ни
почита́ху, / главу́ Предте́чи и пропове́дника.</p>

<p class="MsoNormal" id="n22696"><span style="color:red" id="n22697">О</span>, твои́х неизрече́нных
и непости́жных суде́б, Человеколю́бче! / Я́ко во утро́бе
еще́ су́ща ма́терни, Ду́ха Свята́го прия́телище бы́вша
/ и возра́стша целому́дрием и чистото́ю скверна́вая испляса́
отрокови́ца.</p>

<p class="MsoNormal" id="n22698"><span style="color:red" id="n22699">Л</span>юбе́зно и и́скренно
изво́ли беззако́нное сопряже́ние лю́бящему / к рожде́ственным
его́ пития́м и проро́че присовокупи́ти уби́йство, / и ча́шу,
испо́лнену святы́х и проро́ческих крове́й, сластолю́бием
раствори́ти.</p>

<p class="MsoNormal" id="n22700"><span style="color:red" id="n22701">Богородичен:</span> Ма́терне дерзнове́ние,
е́же к Сы́ну Твоему́ иму́щи, Пречи́стая, / сро́днаго
промышле́ния, е́же о нас, не пре́зри, мо́лимся: / я́ко
Тебе́ и еди́ну, христиа́не, ко Влады́це, очище́ние ми́лостивно
предлага́ем.</p>

<p class="MsoNormal" id="n22702">&nbsp;</p>

<p class="MsoNormal" id="n22703"><span style="color:red" id="n22704">Ин. </span><span style="color:red" id="n22705">Ирмос:</span>
От но́щи неве́дения / богове́дением просвети́вый концы́,
/ просвети́ мя у́тром человеколю́бия Твоего́, Го́споди.</p>

<p class="MsoNormal" id="n22706"><span style="color:red" id="n22707">П</span>усты́нное овча́ и вселе́нней
стяжа́ние Предте́ча / днесь гото́вит духо́вную трапе́зу
нам.</p>

<p class="MsoNormal" id="n22708"><span style="color:red" id="n22709">С</span>ласте́й раба́ и зако́нов
престу́пника, обличи́л еси́, Иоа́нне, И́рода, / Иродиа́ды
го́рькаго рачи́теля.</p>

<p class="MsoNormal" id="n22710"><span style="color:red" id="n22711">И</span>родиа́да пля́шет, Иоа́нн
вя́жется и закала́ется. / О, пия́нства И́родова! / О, несмы́сльства
души́ его́!</p>

<p class="MsoNormal" id="n22712"><span style="color:red" id="n22713">Богородичен:</span> Ра́дуйся, Боже́ственная
Горо́, / от Нея́же Ка́мень отсече́ся без рук, Пречи́стая,
/ усыри́вшися Бо́гу и Сло́ву, Всенепоро́чная, пло́тию.</p>

<p class="MsoNormal" id="n22714"><span style="color:red" id="n22715">Катавасия:</span> О треблаже́нное
Дре́во, / на не́мже распя́ся Христо́с, Царь и Госпо́дь!
/ И́мже паде́ дре́вом прельсти́вый, / Тобо́ю прельсти́вся,
/ Бо́гу пригвозди́вшуся пло́тию, / подаю́щему мир душа́м
на́шим.</p>

<h3 id="n22716">Песнь 6.</h3>

<p class="MsoNormal" id="n22717"><span style="color:red" id="n22718">Ирмос:</span> Очи́сти мя, Спа́се,
/ мно́га бо беззако́ния моя́, / и из глубины́ зол возведи́,
молю́ся, / к Тебе́ бо возопи́х, и услы́ши мя, / Бо́же спасе́ния
моего́.</p>

<p class="MsoNormal" id="n22719"><span style="color:red" id="n22720">О</span> за́поведех зако́на
бе́дствуяй, блаже́нне, / обличе́ньми наказу́еши беззако́нонавшаго:
/ не был бо еси́ трость, вра́жиих ве́тров коле́блема дунове́ньми.</p>

<p class="MsoNormal" id="n22721"><span style="color:red" id="n22722">К</span>ро́вию закла́ния глава́
ка́плющи твоя́, / принесе́ся блу́дным по́вигом вме́сто
мзды, / И́рода облича́ющи и по кончи́не, я́ко естество́
смеси́вша.</p>

<p class="MsoNormal" id="n22723"><span style="color:red" id="n22724">В</span> пусты́нях ходя́, власы́
велбу́жи покрыва́емь, / во о́вех у́бо я́ко светосия́нно
жил еси́ ца́рски, / во о́вех же, я́ко ца́рску обнося́
красоту́, / над страстьми́ воцари́лся еси́.</p>

<p class="MsoNormal" id="n22725"><span style="color:red" id="n22726">Богородичен:</span> Да изба́вимся
от лют прегреше́ний моли́твами Твои́ми, Богороди́тельнице Чи́стая,
/ и да улучи́м, Пресвята́я, Боже́ственное сия́ние / из Тебе́
неизрече́нно воплоще́ннаго Сы́на Бо́жия.</p>

<p class="MsoNormal" id="n22727">&nbsp;</p>

<p class="MsoNormal" id="n22728"><span style="color:red" id="n22729">Ин. </span><span style="color:red" id="n22730">Ирмос:</span>
Я́коже проро́ка изба́вил еси́ / из глубины́ преиспо́дния,
Христе́ Бо́же, / и мене́ от грехо́в мои́х изба́ви,
я́ко Человеколю́бец, / и упра́ви живо́т мой, молю́ся.</p>

<p class="MsoNormal" id="n22731"><span style="color:red" id="n22732">У</span>сече́ние честны́я и
всехва́льныя твоея́ главы́, Предте́че Христо́в, почита́юще,
/ сла́вим твою́ приснохва́льную и всеми́рную па́мять, преблаже́нне.</p>

<p class="MsoNormal" id="n22733"><span style="color:red" id="n22734">О</span>, скве́рнаго гоще́ния!
О, го́рькаго рожде́ния! / О, пия́нства скве́рнаго И́рода
беззако́ннаго! / Содержи́м бысть к беззако́нию и облича́емь,
/ Проро́ка уби́ти поучава́ется.</p>

<p class="MsoNormal" id="n22735"><span style="color:red" id="n22736">П</span>ляса́вши но́вая еги́птяныня
посреди́ пи́ра скве́рнено, главу́ испроси́, / сея́
обличи́вшую роди́тельницу и И́родову нало́жницу.</p>

<p class="MsoNormal" id="n22737"><span style="color:red" id="n22738">Богородичен:</span> И́же ны́не
Сын Де́вы, пе́рвее Сын Оте́ч показа́ся, / не ин разумева́емь,
от ви́димаго, / а́ще и пребы́сть еди́н во обою́ соверше́н.</p>

<p class="MsoNormal" id="n22739"><span style="color:red" id="n22740">Катавасия:</span> Во́днаго зве́ря
во утро́бе / дла́ни Ио́на крестови́дно распросте́р, / спаси́тельную
Страсть прообража́ше я́ве. / Тем, тридне́вен изше́д, / преми́рное
Воскресе́ние прописа́ше / Пло́тию пригвожде́ннаго Христа́
Бо́га / и тридне́вным Воскресе́нием мир просве́щшаго.</p>

<h3 id="n22741">Кондак, глас 5:</h3>

<p class="MsoNormal" id="n22742"><span style="color:red" id="n22743">П</span>редте́чево сла́вное
усекнове́ние / смотре́ние бысть не́кое Боже́ственное, / да и
су́щим во а́де Спа́сово пропове́сть прише́ствие. / Да рыда́ет
у́бо Ироди́я, / беззако́нное уби́йство испроси́вши: / не
зако́н бо Бо́жий, ни живы́й век возлюби́, / но притво́рный,
привре́менный.</p>

<p class="MsoNormal" id="n22744"><span style="color:red" id="n22745">Икос: </span>Рожде́ние И́родово
всем яви́ся непреподо́бно, / егда́ посреди́ пита́ющихся
глава́ постя́щагося предложи́ся, я́коже снедь: / ра́дости
совокупи́ся печа́ль, и сме́ху раствори́ся го́рькое рыда́ние,
/ я́ко главу́ Крести́телеву на блю́де нося́, пред все́ми
вни́де, я́коже рече́, отрокови́ца. / И кля́твы ра́ди
рыда́ние нападе́ на вся возлежа́щия тогда́ с царе́м: /
не бо обвесели́ о́нех, ниже́ И́рода самого́. / Рече́
бо: оскорбе́ша печа́лию не и́стинною, / но притво́рною, привре́менною.</p>

<h3 id="n22746">Песнь 7.</h3>

<p class="MsoNormal" id="n22747"><span style="color:red" id="n22748">Ирмос:</span> Бо́жия снизхожде́ния
/ огнь устыде́ся в Вавило́не иногда́, / сего́ ра́ди о́троцы
в пещи́, ра́дованною ного́ю, / я́ко во цве́тнице, лику́юще,
поя́ху: / благослове́н еси́, Бо́же оте́ц на́ших.</p>

<p class="MsoNormal" id="n22749"><span style="color:red" id="n22750">Б</span>лу́дным жела́нием,
лю́тым же пия́нством вооруже́н, / прирази́вся, разсе́деся,
к воздержа́ния столпу́ непрекло́нному / и целому́дрия ко гра́ду
неразруши́мому, Христо́ву Крести́телю, И́род беззако́нный.</p>

<p class="MsoNormal" id="n22751"><span style="color:red" id="n22752">Н</span>е ужасе́ся, Предте́че,
не устыде́ся, не ослабе́ науче́ная диа́волом, / твою́ принося́щи
честну́ю главу́ безсты́дно на блю́де, / наважде́нием ма́терним
прельсти́вши ум.</p>

<p class="MsoNormal" id="n22753"><span style="color:red" id="n22754">Я</span><span style="color:red" id="n22755">́</span>ко
свети́льник, просия́л еси́, предпосла́вся же, я́ко А́нгел;
/ я́ко Проро́к, пропове́дуеши А́гнца Бо́жия, я́вльшагося
Христа́; / я́ко му́ченик, мече́м во главу́ усе́клся
еси́, / предвозвеща́я Того́ и су́щим во а́де ме́ртвым.</p>

<p class="MsoNormal" id="n22756"><span style="color:red" id="n22757">Богородичен:</span> Изба́вльшеся
рождество́м Твои́м осужде́ния дре́вняго паде́ния, / явле́нную
вину́ свобожде́ния, Тя, Ма́ти Де́во, с Сы́ном Твои́м,
/ да́вшим изба́ву о нас Себе́, при́сно сла́вим.</p>

<p class="MsoNormal" id="n22758">&nbsp;</p>

<p class="MsoNormal" id="n22759"><span style="color:red" id="n22760">Ин. </span><span style="color:red" id="n22761">Ирмос:</span>
В нача́ле зе́млю основа́вый / и Небеса́ сло́вом утверди́вый,
/ благослове́н еси́ во ве́ки, Го́споди, Бо́же оте́ц
на́ших.</p>

<p class="MsoNormal" id="n22762"><span style="color:red" id="n22763">З</span>ако́н Бо́жий пропове́дуя,
Иоа́нн / злочести́ваго не убоя́ся И́рода беззако́ннующаго
уцелому́дрити: / огнь бо бе в нем греха́ его́.</p>

<p class="MsoNormal" id="n22764"><span style="color:red" id="n22765">О</span>, главы́, я́сно законополага́ющия
и от земли́ И́роду провозглаша́ющия: / не досто́ит тебе́
беззако́ннующу багряни́цу носи́ти, / я́ко мучи́тельскую
оде́жду.</p>

<p class="MsoNormal" id="n22766"><span style="color:red" id="n22767">О</span>ру́жии скве́рными беззако́нный
И́род вооружи́вся, / с кля́твою исполня́ше беззако́ние,
/ гоще́ния пия́нство име́я та́мо, сво́инствующее тому́.</p>

<p class="MsoNormal" id="n22768"><span style="color:red" id="n22769">Богородичен:</span> Безпло́тен сый
– непрело́жно воплоти́ся; / Безле́тен сый – во вре́мени позна́ся
от Де́вы, / всех Зижди́тель, несме́сно пребы́в, я́коже
бе, и быв, я́коже не бе.</p>

<p class="MsoNormal" id="n22770"><span style="color:red" id="n22771">Катавасия:</span> Безу́мное веле́ние
мучи́теля злочести́ваго / лю́ди поколеба́, / ды́шущее преще́ние
и злохуле́ние богоме́рзкое; / оба́че три о́троки не устраши́
я́рость зве́рская, / ни огнь снеда́яй, / но противоды́шущу росоно́сному
Ду́ху, / со огне́м су́ще, поя́ху: / Препе́тый отце́в
и нас Бо́же, благослове́н еси́.</p>

<h3 id="n22772">Песнь 8.</h3>

<p class="MsoNormal" id="n22773"><span style="color:red" id="n22774">Ирмос:</span> Седмери́цею пещь /
халде́йский мучи́тель / Богочести́вым неи́стовно разжже́,
/ си́лою же лу́чшею спасе́ны, сия́ ви́дев, / Творцу́
и Изба́вителю вопия́ше: / о́троцы, благослови́те, / свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n22775"><span style="color:red" id="n22776">П</span>редтеки́й рождество́
Твое́ и Боже́ственное страда́ние, / в преиспо́дних мече́м
быва́ет проро́к и ве́стник та́мошняго прише́ствия Твоего́,
/ я́ко глас Сло́ва Иоа́нн взыва́я: / ме́ртвии, – Животода́вца,
слепи́и, – Светода́вца, / плене́ннии, – Изба́вителя Христа́
превозноси́те во вся ве́ки.</p>

<p class="MsoNormal" id="n22777"><span style="color:red" id="n22778">Д</span>еви́ческаго рождества́
предте́к от непло́дове, / ны́не во́льнаго вся Созда́вшаго
бысть распя́тия предше́ственник, / усекнове́нием главны́м су́щим
во а́де зовы́й: / о́троцы, благослови́те, свяще́нницы,
воспо́йте, / лю́дие, превозноси́те во вся ве́ки.</p>

<p class="MsoNormal" id="n22779"><span style="color:red" id="n22780">Г</span>лаве́ твое́й от телесе́
отъя́те бы́вши, Предте́че, / твое́ю пло́тию душа́
владя́щая от сея́ раздели́ся, / но Божество́ от пло́ти
Емману́ила не разлучи́ся отсю́ду, / и кость не сокруши́ся Бо́га
и Влады́ки. / Те́мже превозно́сим Его́ во ве́ки вся.</p>

<p class="MsoNormal" id="n22781"><span style="color:red" id="n22782">Богородичен:</span> Господороди́тельнице
Пречи́стая, души́ моея́ я́звы и гное́ния / ми́лостивною
мольбо́ю Твое́ю, Де́во, очи́сти и па́дша возста́ви.
/ Спаси́ мя, Всенепоро́чная, блу́днаго, спаси́: / Ты бо ми еси́
Предста́тельница и заступле́ние, / еди́на Чи́стая и Благослове́нная
во вся ве́ки.</p>

<p class="MsoNormal" id="n22783">&nbsp;</p>

<p class="MsoNormal" id="n22784"><span style="color:red" id="n22785">Ин. </span><span style="color:red" id="n22786">Ирмос:</span>
На горе́ святе́й просла́вльшася / и в купине́ огне́м Присноде́вы
Моисе́ови та́йну я́вльшаго, / Го́спода по́йте / и превозноси́те
во вся ве́ки.</p>

<p class="MsoNormal" id="n22787"><span style="color:red" id="n22788">П</span>ропове́давый Христо́во
прише́ствие су́щим во а́де, / ве́рою возвеща́я, боле́зни
реша́яй прихо́дит Госпо́дь сла́вы, / Его́же превозно́сим
во вся ве́ки.</p>

<p class="MsoNormal" id="n22789"><span style="color:red" id="n22790">В</span> темни́це тя затвори́
И́род, Иоа́нне, втора́го Илию́, / и, желе́зными у́зы
связа́в, уби́, / покая́ния и Ца́рствия ве́рнаго священнопропове́дника.</p>

<p class="MsoNormal" id="n22791"><span style="color:red" id="n22792">О</span>, трапе́зы, кро́ве
испо́лненныя! / О, сне́дей, уби́йством растворе́нных! / О, пи́ра,
испо́лнена су́етства! / О, безчелове́чия и скверноуби́йства
И́рода беззако́ннаго!</p>

<p class="MsoNormal" id="n22793"><span style="color:red" id="n22794">Богородичен:</span> Горе́ весь и
до́ле весь, Сло́ве, в не́дрех О́тчих и Ма́тере Твоея́,
/ весь Бог и весь естество́м Челове́к, / еди́н Ипоста́сию и
сугу́б естество́м еси́, Ми́лостиве.</p>

<p class="MsoNormal" id="n22795"><span style="color:red" id="n22796">Катавасия:</span> Благослови́те,
о́троцы, / Тро́ицы равночи́сленнии, / Соде́теля Отца́ Бо́га,
/ по́йте снизше́дшее Сло́во, / и огнь в ро́су претво́ршее,
/ и превозноси́те всем жизнь подава́ющаго / Ду́ха Всесвята́го
во ве́ки.</p>

<h3 id="n22797">Песнь 9.</h3>

<p class="MsoNormal" id="n22798"><span style="color:red" id="n22799">Ирмос:</span> Устраши́ся всяк слух
/ неизрече́нна Бо́жия снизхожде́ния, / я́ко Вы́шний во́лею
сни́де да́же и до пло́ти, / от деви́ческаго чре́ва быв
Челове́к. / Те́мже Пречи́стую Богоро́дицу, ве́рнии, велича́ем.</p>

<p class="MsoNormal" id="n22800"><span style="color:red" id="n22801">У</span>страши́ся полк лука́вый
и сего́ предста́тель диа́вол / богосло́внаго твоего́, Проро́че,
язы́ка, Христа́ пропове́давшаго, / и отрокови́цею скве́рною
И́рода повину́ главу́ усещи́ твою́, / но мы тя, Крести́теля,
велича́ем.</p>

<p class="MsoNormal" id="n22802"><span style="color:red" id="n22803">У</span>до́ль у́бо естества́
смире́на возвы́сися, и холм смири́ся сме́ртныя горды́ни,
/ глас бо вопию́щаго воззва́ в пусты́нях све́та, во а́довых
жили́щах: / врата́ возми́теся, Царь бо всех вни́дет.</p>

<p class="MsoNormal" id="n22804"><span style="color:red" id="n22805">Т</span>репе́щут стра́сти челове́ческия
и стра́хом отбега́ют де́мони, / осене́нием от Бо́га тебе́
да́нныя благода́ти. / Но от обои́х искуше́ний ста́до твое́
изба́ви, Госпо́день Предте́че, / ве́рою тя при́сно велича́ющее.</p>

<p class="MsoNormal" id="n22806"><span style="color:red" id="n22807">Богородичен:</span> Напрязи́, и
успева́й, и ца́рствуй, Сы́не Богома́тере, / исма́ильтеския
лю́ди покоря́я, борю́щия нас, / во́инству побе́ды да́руя
на ва́рвары враги́ / мольба́ми ро́ждшия Тя, Сло́ве Бо́жий.</p>

<p class="MsoNormal" id="n22808">&nbsp;</p>

<p class="MsoNormal" id="n22809"><span style="color:red" id="n22810">Ин. </span><span style="color:red" id="n22811">Ирмос:</span>
Проявле́нное на горе́ законополо́жнику во огни́ и купине́
/ рождество́ Присноде́вы / в на́ше, ве́рных, спасе́ние
/ пе́сньми немо́лчными велича́ем.</p>

<p class="MsoNormal" id="n22812"><span style="color:red" id="n22813">П</span>а́ки Иезаве́ль лику́ет
на Илию́, / па́ки еги́птяныня Ио́сифа и́щет, / Проро́ка
же и Крести́теля Спа́сова – / ны́не я́вльшаяся Иродиа́да
скверна́вая.</p>

<p class="MsoNormal" id="n22814"><span style="color:red" id="n22815">В</span>о главу́ усе́чен быв,
Иоа́нне, от И́рода, / су́щим в а́де душа́м посла́лся
еси́ / пропове́дати Гряду́щаго и тех спасти́ всех, / пре́жде
сконча́вшихся ве́рных от Ада́ма.</p>

<p class="MsoNormal" id="n22816"><span style="color:red" id="n22817">С</span>вети́льник Све́та и
глас Сло́ва сый, пропове́дник А́гнца Бо́жия, / пусты́нное
овча́, Иоа́нне, честны́й му́чениче Госпо́день, / моли́
спасти́ся пою́щим тя.</p>

<p class="MsoNormal" id="n22818"><span style="color:red" id="n22819">Богородичен:</span> Еди́на в жена́х
по рождестве́ яви́лася еси́ Де́ва, / еди́на в жена́х
Ты Богороди́тельница показа́лася еси́, / еди́на разреши́ла
еси́ от боле́зни Е́ву / и перворо́дную изсуши́ла еси́
кля́тву.</p>

<p class="MsoNormal" id="n22820"><span style="color:red" id="n22821">Катавасия:</span> Та́ин еси́,
Богоро́дице, рай, / невозде́ланно возрасти́вший Христа́, / И́мже
кре́стное живоно́сное на земли́ насади́ся Дре́во. / Тем,
ны́не возноси́му, / покланя́ющеся Ему́, Тя велича́ем.</p>

<h3 id="n22822">Светилен.<br id="n22823">
Подобен: Ученико́м зря́щим:</h3>

<p class="MsoNormal" id="n22824"><span style="color:red" id="n22825">В</span>о проро́цех бо́льша
позна́на и апо́стол предъизбра́нна бы́вша, / песньми похва́льными
венча́ем Предте́чу благода́ти: / во главу́ бо усе́чен бысть
зако́на ра́ди Госпо́дня.</p>

<p class="MsoNormal" id="n22826"><span style="color:red" id="n22827">Слава:</span> Скве́рный И́род
/ чистоты́ сади́телю, тебе́, Крести́телю Спа́сов, / главу́
усече́ льсти́вне, / обличе́ний же твоего́ язы́ка посещи́
ника́коже возмо́же.</p>

<p class="MsoNormal" id="n22828"><span style="color:red" id="n22829">И ныне, Богородичен:</span> Я́же
кля́тву мирску́ю Боже́ственным рождество́м Твои́м, Чи́стая,
потре́бльши, / ста́до, Тебе́ моля́щееся ве́рно, от вся́ких
бед изба́ви / моли́твами Твои́ми Отрокови́це.</p>

<h3 id="n22830">На хвалитех стихиры на 4, глас 8.<br id="n22831">
Подобен: О, пресла́внаго чудесе́:</h3>

<p class="MsoNormal" id="n22832"><span style="color:red" id="n22833">О</span>, пресла́внаго чудесе́!
/ Свяще́нную главу́ и А́нгелом гове́йную / нечи́стая блудни́ца
ноша́ше, отрокови́ца, / обличи́вшую дея́ние беззако́нно,
/ прелюбоде́йце ма́тери принесе́. / О, неизрече́ннаго твоего́
терпе́ния, Человеколю́бче! / И́мже, Христе́, спаси́ ду́ши
на́ша, / я́ко еди́н Благоутро́бен. <span style="color:red" id="n22834">(2)</span></p>

<p class="MsoNormal" id="n22835"><span style="color:red" id="n22836">О</span>, И́родова окамене́ния!
/ Обезче́стивый Бо́га зако́нными преступле́ньми, / кля́твы
соблюде́нием ле́стне лицеме́рствует / и к прелюбодея́нию уби́йство
прилага́ет, / се́товати творя́йся. / О, неизглаго́ланнаго Твоего́
милосе́рдия, Влады́ко! / И́мже, Христе́, спаси́ ду́ши
на́ша, / я́ко еди́н Благоутро́бен.</p>

<p class="MsoNormal" id="n22837"><span style="color:red" id="n22838">О</span>, па́че ума́ удивле́ния!
/ Проро́ков печа́ть, земны́й А́нгел / блу́дному пляса́нию
показу́ется цена́, / богосло́вный язы́к, / предпосыла́ется
и су́щим во а́де / Христо́в провозве́стник. / О, несказа́ннаго
Твоего́ промышле́ния, Влады́ко! / И́мже, Христе́, спаси́
ду́ши на́ша, / я́ко еди́н Благоутро́бен.</p>

<p class="MsoNormal" id="n22839"><span style="color:red" id="n22840">Слава, глас 6: </span>Па́ки Ироди́я
бе́сится, / па́ки смуща́ется. / О, пляса́ния льсти́вна
и пи́ра с ле́стию! / Крести́тель усека́шеся, / и И́род
смуща́шеся. / Моли́твами, Го́споди, Твоего́ Предте́чи
/ мир пода́ждь душа́м на́шим.</p>

<p class="MsoNormal" id="n22841"><span style="color:red" id="n22842">И ныне, Богородичен, глас тойже: </span>Богоро́дице,
Ты еси́ лоза́ и́стинная, / возрасти́вшая нам Плод живота́,
/ Тебе́ мо́лимся: / моли́ся, Влады́чице, со святы́ми апо́столы
/ поми́ловати ду́ши на́ша.</p>

<p class="MsoNormal" id="n22843"><span style="color:red" id="n22844">Славословие великое.</span></p>

<p class="MsoNormal" id="n22845"><span style="color:red" id="n22846">По трисвятом тропарь Предтечи. </span>Сла́ва,
и ны́не: <span style="color:red" id="n22847">В</span>ся, па́че смы́сла:<span style="color:red" id="n22848"> Ектении и отпуст. И дается святый елей братии от кандила святаго
Предтечи. И час 1-й. На 1-м часе тропарь и кондак Предтечи. И конечный отпуст.</span></p>

<h2 id="n22849"><a name="_НА_ЛИТУРГИИ_20" id="n22850"></a>НА ЛИТУРГИИ</h2>

<p class="MsoNormal" id="n22851"><span style="color:red" id="n22852">Блаженны от канона 1-го, песнь 3-я на
4, и 2-го, песнь 6-я на 4.</span></p>

<h3 id="n22853">Тропарь Предтечи, глас 2:</h3>

<p class="MsoNormal" id="n22854"><span style="color:red" id="n22855">П</span>а́мять пра́веднаго
с похвала́ми, / тебе́ же довле́ет свиде́тельство Госпо́дне,
Предте́че: / показа́л бо ся еси́ вои́стинну и проро́ков
честне́йший, / я́ко и в струя́х крести́ти сподо́бился еси́
Пропове́даннаго. / Те́мже за и́стину пострада́в, ра́дуяся,
/ благовести́л еси́ и су́щим во а́де Бо́га, я́вльшагося
пло́тию, / взе́млющаго грех ми́ра / и подаю́щаго нам ве́лию
ми́лость.</p>

<h4 id="n22856">Кондак, глас 5:</h4>

<p class="MsoNormal" id="n22857"><span style="color:red" id="n22858">П</span>редте́чево сла́вное
усекнове́ние / смотре́ние бысть не́кое Боже́ственное, / да и
су́щим во а́де Спа́сово пропове́сть прише́ствие. / Да рыда́ет
у́бо Ироди́я, / беззако́нное уби́йство испроси́вши: / не
зако́н бо Бо́жий, ни живы́й век возлюби́, / но притво́рный,
привре́менный.</p>

<h3 id="n22859">Прокимен, глас 7:</h3>

<p class="MsoNormal" id="n22860"><span style="color:red" id="n22861">В</span>озвесели́тся пра́ведник
о Го́споде / и упова́ет на Него́.<span style="color:red" id="n22862"> Стих: </span>Услы́ши,
Бо́же, глас мой, внегда́ моли́ти ми ся к Тебе́.</p>

<h3 id="n22863">Дея́ний святы́х Апо́стол чте́ние.</h3>

<p class="MsoNormal" id="n22864"><span style="color:red" id="n22865">В</span>о дни о́ны, я́коже
скончава́ше Иоа́нн тече́ние, глаго́лаше: кого́ мя непщу́ете
бы́ти, несмь аз, но се гряде́т по мне, Ему́же несмь досто́ин
разреши́ти реме́нь сапогу́ Его́. Му́жие, бра́тие,
сы́нове ро́да Авраа́мля, и и́же в вас, боя́щиися Бо́га,
вам сло́во спасе́ния Сего́ посла́ся: Живу́щии бо во Иерусали́ме
и кня́зи их сего́ не разуме́вше, и гла́сы проро́ческия,
по вся суббо́ты что́мыя, осуди́вше Его́, испо́лниша. И
ни еди́ныя вины́ сме́ртныя обре́тше, проси́ша у Пила́та
уби́ти Его́. Я́коже сконча́ша вся, я́же о Нем пи́сана,
сне́мше со Дре́ва, положи́ша во гро́бе. Бог же воскреси́
Его́ от ме́ртвых. И́же яви́ся на дни мно́ги совозше́дшим
с Ним от Галиле́и во Иерусали́м, и́же ны́не суть свиде́телие
Его́ к лю́дем. И мы вам благовеству́ем обетова́ние, бы́вшее
ко отце́м, я́ко сие́ Бог испо́лнил есть нам, ча́дом их,
воздви́г Иису́са.</p>

<p class="MsoNormal" align="right" style="text-align:right" id="n22866"><span style="font-size:
8.0pt;color:red" id="n22867">Зачало 33. Деян 13:25–32</span></p>

<h3 id="n22868">Аллилуиа, глас 4.</h3>

<p class="MsoNormal" id="n22869"><span style="color:red" id="n22870">Стих:</span> Пра́ведник, я́ко
фи́никс, процвете́т, я́ко кедр, и́же в Лива́не, умно́жится.<span style="color:red" id="n22871"> Стих: </span>Насажде́ни в дому́ Госпо́дни во дво́рех
до́му Бо́га на́шего процвету́т.</p>

<h3 id="n22872">Евангелие от Марка, зачало 24.</h3>

<p class="MsoNormal" id="n22873"><span style="color:red" id="n22874">В</span>о вре́мя о́но, слы́ша
И́род царь слух Иису́сов [я́ве бо бысть и́мя его́,] и глаго́лаше,
я́ко Иоа́нн Крестя́й от ме́ртвых воста́, и сего́ ра́ди
си́лы де́ются о нем. Ини́и глаго́лаху, я́ко Или́я
есть, ини́и же глаго́лаху, я́ко проро́к есть, или́ я́ко
еди́н от проро́к. Слы́шав же И́род рече́, я́ко, его́же
аз усе́кнух Иоа́нна, той есть: той воста́ от ме́ртвых. Той бо
И́род посла́в, ят Иоа́нна и связа́ его́ в темни́це,
Иродиа́ды ра́ди, жены́ Фили́ппа, бра́та своего́, я́ко
ожени́ся е́ю. Глаго́лаше бо Иоа́нн И́родови: не досто́ит
тебе́ име́ти жену́ (Фили́ппа), бра́та твоего́. Ироди́я
же гне́вашеся на него́ и хотя́ше его́ уби́ти, и не можа́ше.
И́род бо боя́шеся Иоа́нна, ве́дый его́ му́жа пра́ведна
и свя́та, и соблюда́ше его́, и послу́шав его́, мно́га
творя́ше, и в сла́дость его́ послу́шаше. И приклю́чшуся
дни потре́бну, егда́ И́род рождеству́ своему́ ве́черю
творя́ше, князе́м свои́м, ты́сящником, и старе́йшинам галиле́йским.
И вше́дши дщерь тоя́ Иродиа́ды, и пляса́вши, и уго́ждши
И́родови и возлежа́щым с ним. Рече́ царь деви́це: проси́
у мене́, е́же а́ще хо́щеши, и дам ти. И кля́тся ей: я́ко
а́ще попро́сиши у мене́, дам ти, и до полца́рствия моего́.
Она́ же изше́дши рече́ ма́тери свое́й: чесо́ прошу́?
Она́ же рече́: главу́ Иоа́нна Крести́теля. И вше́дши
а́бие со тща́нием к царю́, проси́, глаго́лющи: хощу́,
да ми да́си от него́ на блю́де главу́ Иоа́нна Крести́теля.
И приско́рбен быв царь, кля́твы же ра́ди, и за возлежа́щих с
ним, не восхоте́ отрещи́ся ея́. И а́бие посла́в царь спекула́тора,
повеле́ принести́ главу́ его́. Он же шед усе́кну его́
в темни́це. И принесе́ главу́ его́ на блю́де, и даде́
ю деви́це: и деви́ца даде́ ю ма́тери свое́й. И слы́шавше
ученицы́ его́, приидо́ша и взя́ша труп его́, и положи́ша
его́ во гро́бе. И собра́шася апо́столи ко Иису́су, и возвести́ша
Ему́ вся, и ели́ка сотвори́ша, и научи́ша.</p>

<p class="MsoNormal" align="right" style="text-align:right" id="n22875"><span style="font-size:
8.0pt;color:red" id="n22876">Мк 6:14–30</span></p>

<h3 id="n22877">Причастен:</h3>

<p class="MsoNormal" id="n22878"><span style="color:red" id="n22879">В</span> па́мять ве́чную бу́дет
пра́ведник, / от слу́ха зла не убои́тся. / <span style="color:red" id="n22880">А</span>ллилу́иа, <span style="color:red" id="n22881">трижды.</span></p>

<p class="MsoNormal" id="n22882"><span style="color:red" id="n22883">На трапезе утешение братии, кроме сыра,
и яиц, и рыбы. Ядим же дважды днем, аще среда или пяток.</span></p>

<p class="MsoNormal" id="n22884"><span style="color:red" id="n22885">Ведомо же буди, яко аще случится праздник
сей в Неделю, предваряет вся служба воскресна на вечерни, и на утрени, и на Литургии.</span></p>

<p class="MsoNormal" id="n22886">&nbsp;</p>

<p class="MsoNormal" id="n22887">&nbsp;</p>

<p class="MsoNormal" id="n22888"><span style="color:red" id="n22889"><a href="#_ОГЛАВЛЕНИЕ" id="n22890"><span style="color:red" id="n22891">В оглавление.</span></a></span></p>

<p class="MsoNormal" id="n22892">&nbsp;</p>

</div>




</body></html>